༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159533
ImageGroup:
ISBN:
12PD19624
9787105123209
LCCN:
n/a
Title:
བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་རྒྱ་མཚོར་འཇུག་པའི་གྲུ་གཟིངས།
bod kyi gso rig lo rgyus skor gyi dris lan rgya mtshor 'jug pa'i gru gzings/
Author:
||n/a
In/a
n/a;n/a
Descriptor:
Original Publication:
Place:
Publisher:
pe cin/
mi rigs dpe skrun khang/
2012
Date:
Volume:
Total Volumes:
TBRC Pages:
lin/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༄༅།།བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་
རྒྱ་མཚོར་འཇུག་པའི་གྲུ་གཟིངས།
ལྷ་མོ་སྐྱིད་ཀྱིས་རྩོམ་སྒྲིག་བྱས།
དྲག་གྲུབྲུག་སྤྲུག་སྤྲུག་ཁྲུག་ཁྲུག་ཁྲུག་ཁྲུག་ཁྲུE
ས༽-
མི་རིགས་དཔེ་སྐྲུན་ཁང་།



༄༅།།བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་
རྒྱ་མཚོར་འཇུག་པའི་གྲུ་གཟིངས།
ལྷ་མོ་སྐྱིད་ཀྱིས་རྩོམ་སྒྲིག་བྱས།
མི་རིགས་དཔེ་སྐྲུན་ཁང་།



图书在版编目(CIP)数据
藏医历史知识问答:藏文/拉毛吉编著,-北京
民族出版社,2012.8
ISBN 978-7-105-12320-9
. 0藏医医学史-问题解
1.0藏…II. 0拉…
答藏语 IV. OR291.4-44
中国版本图书馆 CIP 数据核字(2012)第185471号
民族出版社出版发行
(北京市和平里北街14号 邮编100013)
http://www.mzcbs. com
北京迪鑫印刷厂印刷
各地新华书店经销
2012年8月第1版 2012年8月北京第1次印刷
| 开本:850mmX1168mm 1/32 印张:4.75
印数:0001-2000册 定价:8.50 元
ISBN 978-7-105-12320-9/R .416(藏 220)
(编辑室电话:64275311 藏文发行科电话:64227665)



དཀར་ཆག
•.
1
༡. གངས་ཅན་བོད་ཀྱི་ཡུལ་གྲུ་འདིར་གསོ་དཔྱད་སྨན་གྱི་ལག་ལེན་
ཐོག་མར་བྱུང་ཚུལ་ཇི་ལྟར་ཡིན་ནམ། །
༢. ཡིག་ཐོག་ཏུ་འཁོད་པའི་བོད་ཀྱི་གསོ་བ་རིག་པའི་གཞུང་ལུགས་
ཐོག་མ་དུས་ནམ་ཙམ་ལ་བྱུང་བ་ཡིན་ནམ། . …………… 5
༣. དྲང་སྲོང་དཔྱད་བུ་ཁྲི་ཤེས་ཀྱིས་བོད་ཀྱི་གསོ་རིག་ལ་མཛད་རྗེས་
གང་འདྲ་བཞག་ཡོད་དམ།..……….…
...... 8
༤ བོད་ཀྱི་གསོ་བ་རིག་པ་དེ་འཛམ་གླིང་གི་སྲོལ་རྒྱུན་གསོ་རིག་ཆེན་
པོ་བཞིའི་ནང་དུ་བཞག་པའི་རྒྱུ་མཚན་ཅི་ཡིན་ནམ། ..……….…. 11
༥. དུག་ལ་སྨན་ཡོད་ཅེས་པའི་བཤད་ཚུལ་འདི་དུས་ནམ་ཞིག་ལ་བྱུང་
བ་དང་། དེ་ལས་ང་ཚོས་དོན་ཅི་འདྲ་ཞིག་གོ་ཐུབ་བམ། ..………… 13
༦. སྤུ་རྒྱལ་བོད་ཀྱི་བཙན་པོའི་རྒྱལ་རབས་བཅུ་པ་ཨེ་ཤོ་ལེགས་ཀྱི་སྐུ་
དུས་ལ་བོད་ཀྱི་གསོ་རིག་གི་གཤག་བཅོས་ཀྱི་ཆུ་ཚད་དེ་ཚད་
ཅི་འདྲ་ཞིག་ལ་སླེབས་ཡོད་དམ། ...…….………….
༧. རྒྱ་གར་གྱི་ཚེའི་རིག་བྱེད་དུས་ནམ་ཞིག་ལ་བོད་དུ་ཐོག་མར་དར་
མཆེད་བྱུང་བ་ཡིན་ནམ། .........…..................... 17
༨. བོད་ཀྱི་རྒྱལ་པོ་ལ་བླ་སྨན་བསྐོ་བཞག་གནང་བའི་ལུགས་སྲོལ་དེ་
བཙན་པོ་སུའི་སྐབས་ནས་དར་བ་དང་། དེས་བོད་ཀྱི་གསོ་
རིག་གི་འཕེལ་རྒྱས་ལ་སྐུལ་ཕན་གྱི་ནུས་པ་ཅི་འདྲ་ཐོན་
.......... 15
ཡོད་དམ།



༩. སྤུ་རྒྱལ་བོད་ཀྱི་རྒྱལ་པོ་སུ་ལ་མཛེ་ནད་བྱུང་ནས་གསོན་པོར་དུར་
དུ་བཞུགས་པ་ཡིན་ནམ། དེ་ལས་ང་ཚོས་བོད་ཀྱི་གསོ་རིག་
གིས་རིམས་ནད་ལ་ངེས་ཤེས་ཅི་འདྲ་ཞིག་ཐོབ་ཡོད་པ་
རྟོགས་ཐུབ་བམ། ..………………………… …………………………. 22
༡༠. རྒྱལ་སྲས་སྟག་རི་གཉན་གཟིགས་ཀྱི་སྤྱན་ལ་ཐུར་མས་གཤག་
བཅོས་བྱས་པ་ལས་བོད་ཀྱི་མིག་འབྱེད་རིག་པའི་ལག་རྩལ་
ཚད་ཅི་འདྲ་ཞིག་ལ་སླེབས་ཡོད་པ་མཚོན་ཐུབ་བམ། ..……………… 24
༡༡. རང་རེའི་གསོ་དཔྱད་ཀྱི་ལོ་རྒྱུས་ཐོག་ལུགས་ཆེན་གསུམ་ཞེས་
གྲགས་པ་དེ་བོད་ལ་དར་ཚུལ་ཇི་ལྟར་ཡིན་ནམ། ...………………………… 25
༡༢. ཆོས་རྒྱལ་སྲོང་བཙན་སྒམ་པོ་དང་ཁྲི་སྲོང་ལྡེ་བཙན་རྣམ་གཉིས་
ཀྱིས་གསོ་དཔྱད་ཀྱི་ཐད་ལ་གཙིགས་ཆེན་བཅུ་གཉིས་དང་གཙིགས་
ཆེན་བཅུ་གསུམ་ཞེས་པའི་བཀའ་ཁྲིམས་བསྩལ་བ་དེའི་ནང་དོན་
ཅི་ཡིན་པ་དང་། དེར་དོན་སྙིང་ཅི་ཡོད་དམ། ..………………… 27
༡༣. གཡུ་ཐོག་པ་ཞེས་པའི་མཚན་འདི་དང་ཐོག་ཇི་ལྟར་བྱུང་བ་
ཡིན་ནམ། ............................................. 29
༡༤. གཡུ་ཐོག་ཁྱུང་པོ་རྡོ་རྗེ་ཡིས་སྨན་པ་རྣམས་ལ་སྤང་བླང་གི་བསླབ་
བྱ་ཉེར་དགུ་གནང་ཡོད་པ་དེའི་ནང་དོན་ཅི་ཡིན་ནམ། ...….…… 31
༡༥. གསོ་དཔྱད་ཀྱི་གཞུང་སྨན་དཔྱད་ཟླ་བའི་རྒྱལ་པོ་ཞེས་པ་དེ་
དུས་ནམ་ཞིག་ལ་བྱུང་བ་དང་། གཞུང་དེའི་ནང་དོན་གཙོ་བོ་
ཅི་ཡིན་ནམ། ..…………..……….…..….
༡༦. རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ་སྤྲུལ་བའི་སྲས་གསུམ་དང་
ཕྱོགས་རིགས་ཀྱི་སྨན་པ་དགུ་སོགས་གསོ་དཔྱད་ཀྱི་མཁས་པ་མང་
པོ་བྱུང་པ་དེ་དག་ནི་སུ་དང་སུ་ཡིན་ནམ། །



•....， 37
...... 44
༡༧. བོད་སྨན་མཁས་པ་མི་དགུ་ཞེས་པ་དེ་དུས་ནམ་ཞིག་ལ་བྱུང་
བ་ཡིན་ནམ། .……………….
༡༨. ལོ་ཆེན་པེ་རོ་ཙ་ནས་རང་རེའི་གསོ་རིག་གི་ཐད་ལ་མཛད་རྗེས་
གང་དང་ཅི་བཞག་ཡོད་དམ། ….………………. .…….….....…….……. 39
༡༩. རྗེ་བཙུན་གཡུ་ཐོག་རྙིང་མ་ཡོན་ཏན་མགོན་པོའི་ཆེས་མཆོག་
ཏུ་གྱུར་པའི་རླབས་ཆེན་གྱི་མཛད་རྗེས་དེ་གང་ཡིན་ནམ། ..….. 41
༢༠. བོད་ཀྱི་གསོ་བ་རིག་པའི་ལོ་རྒྱུས་སྟེང་གི་སློབ་གྲྭ་དང་པོ་དེ་
དུས་ནམ་ཞིག་ལ་མཁས་པ་སུས་བཙུགས་པ་དང་།
དེར་ཁྱད་ཆོས་ཅི་ཡོད་དམ། ..………………….
༢༡. གླང་དར་མས་སྤེལ་བའི་ཆོས་སྒྲུབ་པའི་ལས་འགུལ་དང་བོད་སིལ་
འཐོར་གྱུར་པ་དེས་གསོ་བ་རིག་པ་འཕེལ་རྒྱས་བྱུང་བར་ཤུགས་
རྐྱེན་ཅི་འདྲ་ཐེབས་ཡོད་དམ། ..…………………. .…….....……………. 47
༢༢. བསྟན་འགྱུར་ཁྲོད་གསོ་དཔྱད་ཀྱི་གཞུང་གང་གང་བཞུགས་ཡོད་
དམ། སྨན་གཞུང་དེ་དག་གི་མཛད་པ་པོ་དང་བསྒྱུར་མཁན་
གྱི་ལོ་ཙཱ་བ་ནི་སུ་སུ་ཡིན་ནམ། ..………………………………………………………50
༢༣. བོད་ཀྱི་མཁས་པ་རྣམས་ཀྱིས་ཡན་ལག་བརྒྱད་པ་དང་འབྲེལ་བའི་
བསྟན་བཅོས་གང་གང་མཛད་ཡོད་དམ། ..………………………………… 53
༢༤. སྡོང་འགྲེམས་དང་རྡེའུ་འགྲེམས་ཀྱི་སྒོ་ནས་དཔལ་ལྡན་རྒྱུད་བཞི་
འཆད་ཁྲིད་བྱེད་པའི་སྲོལ་འདི་དུས་ནམ་ཞིག་ལ་དར་བ་
ཡིན་ནམ། །
....……….... 55
༢༥. ཁ་བ་ཅན་གྱི་ཡུལ་གྲུ་འདིར་ཡོངས་སུ་གྲགས་པའི་སྨན་པ་མང་པོའི་
མཚན་འདྲེན་སྐབས་རྒྱལ་པོ་ལྟར་གྲགས་པ་གཅིག་དང་། པཎྜི་
ཏ་ལྟར་མཁས་པ་གཅིག ནམ་མཁའ་ལྟར་ཁྱབ་པ་གཅིག་
3



ཅེས་པ་རྣམས་ནི་སུ་དང་སུ་ཡིན་ནམ། །
.…..…….. 57
༢༦. གཡུ་ཐོག་གསར་མ་ཡོན་ཏན་མགོན་པོས་ཕྱག་རྩོམ་གང་དང་གང་
མཛད་ཡོད་དམ། ..….….…..….…………….…………….……. 60
༢༧. གཡུ་ཐོག་གསར་མའི་ཐུགས་སྲས་གཙོ་བོ་ནི་སུ་ཡིན་པ་དང་། དེ་
ཉིད་ཀྱིས་གསུང་རྩོམ་གང་དང་གང་མཛད་ཡོད་དམ། ... 62
༢༨. བོད་དུ་དངུལ་ཆུ་བཙོ་བཀྲུ་ཆེན་མོའི་ཕྱག་ལེན་བར་སྐབས་ཤིག་ལ་
ཉམས་པ་དེ་སླར་གསོ་མཛད་མཁན་ནི་སུ་ཡིན་ནམ། ..……………………. 63
༢༩. མཉམ་མེད་དྭགས་པོ་དང་འགྲོ་མགོན་ཕག་མོ་གྲུ་པ། གྲུབ་ཆེན་
ཐང་སྟོང་པ། འུག་པ་གདོང་ནག་རྣམས་ཀྱིས་སྤྱོད་སྒོ་ཆེ་བའི་
སྨན་སྦྱོར་གང་དང་གང་སྦྱར་ཡོད་དམ། .…………………………………………… 65
༣༠. འཇམ་དབྱངས་སྔོ་འབུམ་དང་སྒྲོལ་མ་སྔོ་འབུམ། སྨན་མིང་
རྒྱ་མཚོ། སྔོ་འབུམ་སྨན་གྱི་གཏེར་མཛོད་སོགས་མཛད་མཁན་
ནི་མཁས་དབང་སུ་དང་སུ་ཡིན་ནམ། ..…………………………………………… 66
༣༡. བྲང་ཏིའི་རྒྱུད་པའི་མཁས་པ་རྣམས་ཀྱིས་སྨན་གཞུང་གང་དག་
མཛད་ཡོད་དམ། .…… ………………………………. 68
༣༢. བྱང་ལུགས་ཀྱི་ཁྱད་ཆོས་གཙོ་བོ་ནི་ཅི་ཡིན། དེའི་སློབ་རྒྱུད་
འཛིན་མཁན་རྣམས་ཀྱིས་ལྗགས་རྩོམ་གང་དང་གང་མཛད་
ཡོད་དམ། .….……………….……....……………………………….
༣༣. བྱང་ལུགས་ཀྱི་ཁོངས་གཏོགས་ལྷུན་སྡིངས་པའི་གདུང་རྒྱུད་ཀྱི་
མཁས་པ་རྣམས་ཀྱིས་མཛད་རྗེས་ཅི་འདྲ་བཞག་ཡོད་དམ། ..…… 72
༣༤. སྟོད་ལུགས་ཀྱི་ཡ་གྱལ་གོང་སྨན་པའི་ལུགས་ལ་མཆོག་ཏུ་གྱུར་
པའི་གོང་སྨན་པ་ཡབ་སྲས་གཉིས་ཀྱིས་གསོ་རིག་གི་གཙུག་
ལག་གང་གང་བརྩམས་ཡོད་དམ།
•.
73



....
ནའ རྒྱུད་
༣༥. རྒྱུད་བཞི་གཏེར་མའི་ལུགས་ཀྱི་དར་ཚུལ་དང་བརྒྱུད་རིམ་
ཇི་ལྟར་ཡིན་ནམ། །
.........… 74
༣༦. ཟུར་ལུགས་ཀྱི་ཁྱད་ཆོས་གཙོ་བོ་ནི་ཅི་ཡིན་ནམ། དེའི་རྒྱུད་
འཛིན་རྣམས་ཀྱིས་ཕྱག་རྩོམ་གང་དང་གང་མཛད་ཡོད་དམ། . 76
༣༧. ཟུར་ལུགས་ཀྱི་ཡ་གྱལ་འབྲི་གུང་པའི་ལུགས་ཀྱི་སྲོལ་གཏོད་མཁན་
སུ་ཡིན་པ་དང། དེའི་སློབ་རྒྱུད་འཛིན་པ་རྣམས་ཀྱིས་སྨན་གཞུང་
གང་དག་བརྩམས་ཡོད་དམ། .......………..………………………………… 78
༣༨. ཀུན་གཟིགས་ལྔ་པ་ཆེན་པོས་གསོ་རིག་ཐད་ལ་ཕྱག་རྗེས་ཅི་འདྲ་
བཞག་ཡོད་དམ། ..…………………….
….………….. 80
༣༩. དེང་སང་འཛམ་གླིང་སྟེང་སྐད་གྲགས་ཆེ་བའི་རྒྱུད་བཞིའི་སྨན་
ཐང་དེ་མཁས་པ་སུས་བཞེངས་པ་ཡིན་ནམ། ....….......... 81
༤༠. ལྕགས་རི་འགྲོ་ཕན་གླིང་གི་བྱུང་འཕེལ་ཇི་ལྟར་ཡིན་ནམ། ... 84
༤༡. སྡེ་སྲིད་སངས་རྒྱས་རྒྱ་མཚོས་སྨན་རྩིས་སྐོར་གྱི་བསྟན་བཅོས་
གང་གང་མཛད་ཡོད་དམ། .….…..
༤༢. དར་མོ་སྨན་རམས་པ་བློ་བཟང་ཆོས་གྲགས་ཀྱིས་གསོ་རིག་
ཐད་རླབས་ཆེན་གྱི་མཛད་རྗེས་གང་གང་བཞག་ཡོད་དམ། ..….88
༤༣. གཙང་སྨན་ཡེ་ཤེས་བཟང་པོས་བླ་བྲང་བཀྲ་ཤིས་འཁྱིལ་
སོགས་མདོ་སྨད་དུ་གསོ་བ་རིག་པའི་བསྟན་པ་ཇི་ལྟར་
སྤེལ་ཡོད་དམ། .. .
..………...……………. 90
༤༤, དཔལ་ལྡན་རྒྱུད་བཞི་ལ་པར་གཞི་མི་འདྲ་བ་ག་ཚོད་ཡོད་པ་དང་།
དེ་དག་གང་དང་གང་ཡིན་ནམ། ..…..….……….….. 92
༤༥. སྤྱིར་བོད་ཀྱི་གསོ་རིག་དང་ནང་སྒོས་དཔལ་ལྡན་རྒྱུད་བཞི་
ལ་རྒྱལ་ཁབ་གང་གང་གིས་སློབ་སྦྱོང་དང་ཞིབ་འཇུག་བྱེད་
............



• • • ཟ ， 94
བཞིན་ཡོད་དམ། ..….
༤༦. བོད་ཀྱི་གསོ་རིག་སོག་ཡུལ་དུ་དར་མཆེད་བྱུང་ནས་མི་རིགས་
དེའི་སྲོལ་རྒྱུན་གསོ་རིག་ལ་ཤན་ཅི་འདྲ་ཐེབས་ཡོད་དམ། ...…. 98
༤༧. ཀརྨ་ངེས་ལེགས་བསྟན་འཛིན་དང་། དེའུ་དམར་དགེ་བཤེས་
བསྟན་འཛིན་ཕུན་ཚོགས། ཀོང་སྤྲུལ་ཡོན་ཏན་རྒྱ་མཚོ། འཇུ་མི་
ཕམ་རྣམ་རྒྱལ་རྒྱ་མཚོ་བཅས་ཀྱིས་གསོ་དཔྱད་ཀྱི་བསྟན་
བཅོས་གང་གང་མཛད་ཡོད་དམ། .………………………………………………… 101
༤༨. སྡེ་དགེ་དང་། སྐུ་འབུམ། བླ་བྲང་བཀྲ་ཤིས་འཁྱིལ། བྱ་ཁྱུང་
བཅས་སུ་སྨན་པ་གྲྭ་ཚང་ཕྱག་བཏབ་ཚུལ་ཇི་ལྟར་ཡིན་ནམ། ... 104
༤༩. བླ་བྲང་བཀྲ་ཤིས་འཁྱིལ་གྱི་སྨན་པ་གྲྭ་ཚང་གསོ་རིག་གཞན་ཕན་
གླིང་གིས་འཆད་ཉན་བྱེད་ཚུལ་ཇི་ལྟར་ཡིན་ནམ།.….…………………. 106
༥༠. ལྷ་སའི་སྨན་རྩིས་ཁང་གི་བྱུང་འཕེལ་ཇི་ལྟར་ཡིན་ནམ། ... 111
༥༡. སྨན་རྩིས་ཟུང་འབྲེལ་བྱེད་པའི་སྲོལ་འདི་དུས་ནམ་ཞིག་ལ་དར་བ་
དང་། སྨན་རྩིས་གཉིས་ལྡན་ཀྱི་མཁས་དབང་སུ་སུ་ཡོད་དམ། ... 113
༥༢. བོད་ཀྱི་གསོ་རིག་ལོ་རྒྱུས་ཐོག་གི་ཚིག་མཛོད་དང་པོ་དེ་དུས་ནམ་
ཞིག་ལ་མཁས་པ་སུས་བརྩམས་པ་ཡིན་ནམ། ..……….……… 115
༥༣. དེང་དུས་ཀྱི་གསོ་རིག་མཁས་དབང་རྣམས་ཀྱིས་སྐད་གྲགས་
ཡོད་པའི་བསྟན་བཅོས་གང་གང་མཛད་ཡོད་དམ། ..……….……… 117
ཞར་བྱུང་ཁ་སྐོང་གི་སྐོར། ..…………….
•......119



བོད་ཀྱི་གསོ་རིག་ལོ་རྒྱུས་སྐོར་གྱི་དྲི་བ་དྲིས་ལན།
༡. གངས་ཅན་བོད་ཀྱི་ཡུལ་གྲུ་འདིར་གསོ་དཔྱད་སྨན་གྱི་ལག་
ལེན་ཐོག་མར་བྱུང་ཚུལ་ཇི་ལྟར་ཡིན་ནམ།
ལན། དེའང་བོད་ཀྱི་ཡུལ་འདི་བསྐལ་བ་ཡ་ཐོག་ནས་བརྩིས་པའི་ཆེས་
གདོད་མའི་དུས་སུ་ལྟེམ་ལྡེམ་དུ་འཁྱིལ་བའི་རྒྱ་མཚོ་ཆེན་པོ་ཞིག་ཡིན་པ་དང་།
རིམ་གྱིས་ཆུ་རྣམས་གཞན་དུ་ཐིམ་ཞིང་སྐམ་པ་ལས་བོད་ཁམས་ཡུལ་གྱི་ཐོག་
མའི་རྣམ་པ་དོད་པ་དང་ཆབས་ཅིག རྒྱ་མཚོ་ལས་སྐམ་སར་བུད་པའི་སྲོག་
ཆགས་རྣམས་ཀྱིས་གནས་དེ་འཚོ་ ཁམས་བྱེད། ཕྱིས་སུ་ བོད་ཡུལ་འདི་མུ་
མཐུད་འབུར་དུ་དོད་ནས་འཛམ་གླིང་གི་གཙུག་ཏོར་ལྟ་བུའི་མཐོ་སྒང་དུ་གྱུར་
ཅིང་སྤྲ་རིགས་རྣམས་ཀྱིས་གྲང་ངར་སྐམ་ཤས་ཆེ་བའི་ཡུལ་འདིར་འཚོ་བ་སྤྱོད།
དེའི་ཕྱིས་སུ་ཟས་སྐོམ་འཚོལ་བསྡུ་བྱེད་པའི་བརྒྱུད་རིམ་ཁྲོད་སྤྲ་རིགས་ཀྱི་
གཟུགས་པོར་འགྱུར་ལྡོག་བྱུང་ནས་རིམ་གྱིས་མིའི་རིགས་ལ་དངོས་སུ་གྱུར་པར་
བཤད། འདིའི་ཐད་ལ་བོད་ཀྱི་ལོ་རྒྱུས་ཀྱི་དེབ་ཐེར་རྣམས་སུ་ཕ་སྤྲེའུ་བྱང་ཆུབ་
སེམས་དཔའ་དང་མ་བྲག་སྲིན་མོ་གཉིས་ལ་ཕྲུ་གུ་དྲུག་སྐྱེས་པ་དེ་རྣམས་མིར་
གྱུར་པའི་བཤད་ཚུལ་ཡོད་པ་ནི་ཚང་མས་ཤེས་གསལ་ལྟར་དང་། འདི་ལ་ལྷ་
སྒྲུང་གཏམ་རྒྱུད་ཀྱིས་མཛེས་པར་སྤྲས་ཀྱང་དེད་ན་ཁུངས་མེད་པ་དང་དཔྱད་ན་
་་་



རིག་པའི་རྐང་ཚུགས་མི་ཐུབ་པ། བརྟགས་ན་འབེབས་སའི་གཞི་མེད་པ་ཞིག་
མ་ཡིན་པར་དེ་ནི་འཁྲུལ་མེད་ཚན་རིག་གིས་བརྟག་ཅིང་དཔྱད་ནའང་རིན་ཐང་
ཆེ་བ་ཞིག་ཡིན་པ་ནི། ཉེ་རབས་ཀྱི་འཕེལ་འགྱུར་སྨྲ་བ་རྣམས་ཀྱིས་མིའི་རིགས་
ནི་སྤྲ་མི་ནས་མིར་གྱུར་པ་ཡིན་ཞེས་པ་དང་མཐུན་པ་དེ་རེད། གོང་བསྟན་འདི་
དག་དེང་སྐབས་རྒྱལ་ཁབ་ཕྱི་ནང་གི་ས་གཤིས་ཆགས་ཚུལ་དང་གནའ་རྫས་
རྟོག་ཞིབ་མཁན་མང་པོས་བོད་མཐོ་སྒང་གི་སའི་ཆགས་ཚུལ་དང་གནས་དེ་
རྣམས་སུ་གནའ་དུས་ཀྱི་འགྱུར་རྡོ་རྙེད་པ་ལ་ཁུངས་བཅོལ་ནས་བདེན་དུ་སྒྲུབ་
ཡོད་ཅིང་། ལྷག་པར་ཉེ་བའི་ལོ་འགའི་ནང་ཆབ་མདོའི་མཁར་རོ་ལྟ་བུ་བོད་ཀྱི་
ཡུལ་ལུང་ཁག་ནས་ཐོན་པའི་གནའ་མིའི་ཁང་པ་དང་རྐང་རྗེས། གནའ་མིས་
སྤྱད་པའི་རྡོ་ཆས་དང་རྫ་ཆས། འབྲུ་རིགས་ཀྱི་སོན་དང་སྲོག་ཆགས་ཀྱི་འགྱུར་
རྡོ་སོགས་འབོར་ཆེན་རྙེད་པ་དག་ལ་བརྟག་དཔྱད་མཛད་པ་བརྒྱུད། གངས་རི་
ཕྲེང་བས་ཡོངས་སུ་བསྐོར་བའི་བསིལ་ལྗོངས་ཡུལ་གྲུ་ཆེན་པོ་འདིར་ནང་བཅུད་
ཀྱི་སེམས་ཅན་ཆགས་པའི་དུས་ནི། འཛམ་གླིང་གི་ཡུལ་གྲུ་གཞན་དུ་མི་ཡི་འགྲོ་
བ་བྱུང་བའི་དུས་དང་འདྲ་བ་ཞིག་ཡིན་པ་ཚན་རིག་གི་དཔང་རྟགས་ཇི་སྙེད་
ཅིག་བྱུང་ཡོད་པ་དེས་བདེན་དཔང་བཙན་པོ་ཐོབ་འདུག །
ཁ་བ་ཅན་གྱི་ལྗོངས་འདིར་གསོ་དཔྱད་སྨན་གྱི་ལག་ལེན་ཐོག་མར་བྱུང་
ཚུལ་ནི། ཕ་སྤྲེའུ་བྱང་ཆུབ་སེམས་དཔའ་དང་མ་བྲག་སྲིན་མོ་གཉིས་ལས་
མཆེད་པའི་གདོང་དམར་བོད་ཀྱི་མེས་པོ་རྣམས་ཡང་འཛམ་གླིང་གི་འགྲོ་བ་མིའི་
ལོ་རྒྱུས་སྤྱི་དང་འདྲ་བར་དུས་ཡུན་ཧ་ཅང་རིང་པོའི་ནང་མི་རྣམས་ཟས་སུ་མ་



རྨོས་པའི་ལོ་ཏོག་དང་། རི་དྭགས་བསད་དེ་ཤ་རྗེན་ཟ་ཞིང་ཁྲག་དྲོན་འཐུང་བ།
གོས་སུ་ཤིང་ལོ་གྱོན་ནས་མི་མང་པོ་མཉམ་དུ་ཚོགས་པའི་འཚོ་བ་བསྐྱེལ་བཞིན་
ཡོད་པ་ནི། ཆོས་འབྱུང་མཁས་པའི་དགའ་སྟོན་ལས། ལོ་ཏོག་ཟོས་པས་དེ་
ཀུན་མི་ཉིད་གྱུར། །མ་རྨོས་འབྲུ་ཟ་གོས་སུ་ཤིང་ལོ་གྱོན། །ནགས་ན་རི་དྭགས་
ལྟ་བུར་གནས་པ་ཡི། །ཀློ་དང་མོན་ལྟར་སྤྱོད་པས་བོད་ཡུལ་གང་། །1 ཞེས་
གསུངས་པ་ལས་འཁུམས། སྤྱིར་གོ་ལ་ཟླུམ་པོའི་སྟེང་འགྲོ་བ་མིའི་འགུལ་སྐྱོད་
བྱུང་བ་དང་ལྷན་གསོ་རིག་གི་མྱུ་གུ་ཡང་འབུས་འགོ་བརྩམས་ཞེས་གསོ་རིག་ལོ་
རྒྱུས་ཀྱི་ཆེད་མཁས་རྣམས་ཀྱིས་གསུངས་འདུག སྐབས་དེར་མི་རྣམས་ཀྱིས་
ལྟོགས་སྐོམ་གྱིས་མནར་ཚེ་ཟས་སྐོམ་འཚོལ་བ་སོགས་སེམས་ཅན་ཐུན་མོང་གི་
ལྷན་སྐྱེས་ཀྱི་རང་སྐྱོབ་ནུས་པ་འདོན་སྤེལ་བྱེད་པ་ཙམ་ཡིན་ཞིང། བརྒྱུད་རིམ་
དེའི་ཁྲོད་ནས་རྫས་གང་དག་ཟ་རུང་ཞིང་། གང་དག་ཟ་མི་རུང་བའི་ཤེས་
རྟོགས་བྱུང། དེ་དང་ལྷན་དུ་རྫས་གང་དག་གིས་ན་ཟུག་གང་ཞི་བའི་བློ་ཕྲན་
ཙམ་རེ་རྙེད་པ་ཡིན། དེ་ལྟར་ལྟོགས་སྐོམ་དང་ན་ཚའི་སྡུག་བསྔལ་སེལ་ཐབས་
ལ་བརྩོན་པའི་ དུས་ཡུན་རིང་པོའི་ནང་། མདོ་དབུས་མཐོ་སྒང་གི་ལྗོངས་
འདིར་གནས་བཅའ་བའི་ལས་ལ་བརྩོན་ཞིང་སྤོབས་པ་རྒྱས་པའི་བོད་རིགས་
མཛངས་མི་རྣམས་ཀྱིས་མི་རབས་མང་པོའི་ངལ་རྩོལ་དང་འཚོ་བ་དངོས་ཀྱི་
ཉམས་མྱོང་། བདེ་སྡུག་གི་ཚོར་སྣང་གྲངས་ལས་འདས་པ་ཕྲད་པའི་ནང་རིམ་
གྱིས་རང་བྱུང་ཁམས་ཀྱི་དངོས་པོའི་ཕན་གནོད་ཀྱི་རགས་པའི་ཤེས་བྱ་རྣམས་
ཤེས་པ་སྟེ། གསོ་རིག་སྨན་གྱི་ཁོག་འབུགས་ལས། ཟས་ཕན་གནོད་ཤེས་པ་



ཙམ་དང་། རྨ་གསར་བ་ལ་མར་ཁུ་བཏང་ནས་རྩ་ཁ་སྡོམ་པ་དང། སྦང་མའི་
འཇིབ་བྱེད་པ་སོགས་ཀློ་དང་བོད་དུ་མི་ཆགས་པ་ནས་བཟུང་ཡོད། ཅེས་པ་
ལྟར་བོད་ལ་ཆེས་གདོད་མའི་དུས་ནས་སྨན་བཅོས་ལག་ལེན་བྱུང་ཡོད། ཕ་
མེས་རྒན་རབས་པ་ཚོས་རང་ལ་ཐོབ་པའི་ཉམས་མྱོང་རྣམས་རང་གི་བུ་རྒྱུད་ལ་
བསླབ་ཅིང་སྤང་བླང་གི་ཤན་རྣམས་བསྟན་པར་བརྟེན་མི་རྣམས་ཀྱི་བློ་རིག་ཇེ་
བཀྲ་དང་བློ་རྒྱ་ཇེ་ཆེར་སོང་། དེ་བཞིན་རྒན་པོའི་མྱོང་བ་དག་མི་རབས་ནས་མི་
རབས་སུ་ཉམས་མྱོང་ཞལ་ནས་བརྒྱུད་སྤྲོད་བྱེད་པའི་ཐབས་ལམ་སྒོས་མི་རབས་
མང་པོ་བརྒྱུད། རང་རེའི་ཡང་མེས་རྣམས་ཀྱིས་རིམ་བཞིན་མདོ་དབུས་མཐོ་
སྒང་གི་སྲོག་ཆགས་དང༌། སྐྱེ་དངོས། གཏེར་རྫས་ལ་སོགས་པར་མིའི་ལུས་
ཁམས་ཀྱི་ཟུག་རྔུ་སེལ་བའི་ནུས་མཐུ་ཡོད་པ་ཤེས་རྟོགས་བྱུང་སྟེ་བོད་མཐོ་སྒང་
ནས་གསར་གཏོད་གསོག་ཉར་བྱས་ནས་སྨན་དཔྱད་ཀྱི་རིག་པ་དར་བ་ནི།
ཟུར་མཁར་བའི་ཤེས་བྱ་ཁོག་འབུབས་ལས། སྤྱོད་ལམ་དང་ཁ་ཟས་ཕན་གནོད་
གོམས་པ་ལ་བརྟེན་པའི་སྤང་བླང་དང་། དེ་འདྲའི་རིག་པའི་རྗེས་སུ་དཔགས་
ནས་རྫས་རེ་རེ་གཉིས་གཉིས་ཙམ་དང་དཔྱད་ཕྲ་མོའི་སྒོ་ནས་ཕན་འདོགས་པ་
དག་ནི་གཉའ་ཁྲི་བཙན་པོ་མ་བྱོན་གོང་དུའང་ཡོད་ཅིང་། རྒན་པོ་རྣམས་ཀྱི་
ངག་རྒྱུན་རིམ་པར་བརྒྱུད་པ་བོན་པོ་རྣམས་ལའང་ཡོད་པར་གྲགས་ཏེ། ༧ ཞེས་
གསུངས་འདུག
མདོར་ན་གངས་ཅན་བོད་ཀྱི་ཐོག་མའི་གསོ་དཔྱད་ནི་བོད་ཡུལ་འདིར་
མི་ཡི་འགྲོ་བ་བྱུང་བ་ནས། བོད་མི་རྣམས་ཀྱིས་རང་བྱུང་ཁམས་དང་ནད་



རིགས་སྣ་ཚོགས་དང་འཐབ་པ་ལས་ན་ཚར་ཕན་པའི་སྨན་དཔྱད་ཀྱི་རིགས་མྱོང་
གོམས་ཀྱི་ཁྲོད་ནས་རྙེད་པ་ཡིན་ལ། རང་རེའི་མེས་པོ་རྣམས་ཀྱིས་ལོ་ངོ་ཁྲི་སྟོང་
མང་པོའི་བརྒྱུད་རིམ་ནང་རིམ་བཞིན་བསགས་བསྡོམས་བྱས་ནས་བྱུང་བ་དང་།
གསོ་བ་རིག་པའི་ཐོག་མའི་ས་བོན་ནམ་འབྱུང་ཁུངས་ནི་ངལ་རྩོལ་དང་འཚོ་བ་
དངོས་ཀྱི་ཉམས་མྱོང་ལས་བྱུང་བ་ཞིག་ཡིན་ཞེས་སྡོམ་ཚིག་འཇོག་ཆོག
༢. ཡིག་ཐོག་ཏུ་འཁོད་པའི་ བོད་ཀྱི་གསོ་བ་རིག་པའི་ གཞུང་
ལུགས་ཐོག་མ་དུས་ནམ་ཙམ་ལ་བྱུང་བ་ཡིན་ནམ།
ལན། མིག་སྔའི་ལག་སོན་གྱི་དཔྱད་ཡིག་ལྟར་ན། བོད་དུ་གསོ་དཔྱད་
སྐོར་གྱི་རིག་གཞུང་ནི་གཤེན་རབ་མི་བོ་ཆེའི་སྐུ་རིང་ལ་བྱུང་བ་ཡིན་ཏེ། དར་
ལྡིང་གཤེན་སྟོན་ཡེ་ཤེས་བློ་གྲོས་ཀྱིས་མཛད་པའི་རྨ་བཅོས་འཆི་སོས་ལ་ཆུའི་
ཞལ་གདམས་ལས། འབྱུང་ལྡན་ཉེར་བཞི་པའི་ཤིང་བྱི་ལོར་བོད་རྗེ་དང་པོ་
གཉའ་ཁྲི་བཙན་པོ་འཁྲུངས། དེ་ནས་ཡར་རྩིས་པའི་འབྱུང་ལྡན་དང་པོའི་ཤིང་
བྱི་ལོར་སྟོན་མཆོག་གཤེན་རབ་མི་བོ་ཆེ་ཞང་ཞུང་དུ་སྐུ་བལྟམས། གསོ་དཔྱད་
ཀྱི་བསྟན་པ་འདི་ནས་དབུ་བརྙེས། ༧ ཞེས་གསུངས་པ་དང་། ཟུར་མཁར་བའི་
ཤེས་བྱ་ཁོག་འབུབས་ལས། དེ་བཞིན་དུ་ལྷ་ཐོ་ཐོ་རི་སྙན་ཤལ་གྱི་རིང་ལ་གསོ་
དཔྱད་ཀྱི་དབུ་བརྙེས་ཟེར་བ་དེའང་མ་ངེས་ཏེ། བོན་པོ་ལ་བརྟེན་པའི་གསོ་
དཔྱད་ཇི་སྙེད་ཅིག་ཡོད་ལ། བོན་པོ་ནི། བཅོམ་ལྡན་འདས་ཤཱཀྱ་ཐུབ་པ་
འཇིག་རྟེན་དུ་བྱོན་པ་དང་དུས་མཚུངས་སུ་གཤེན་རབ་མི་བོ་ཞེས་བྱ་བ་པུ་



རེངས་སུ་བྱོན་པར་བཤད་པའི་ཕྱིར་རོ། ། ཞེས་དངོས་དོན་གྱི་འོད་ཟེར་སུས་
ཀྱང་འགེབས་ཐབས་བྲལ་བ་ཞིག་འཕྲོ་བ་འདི་དག་གིས་ཀྱང་བདེན་དཔང་
བཙན་པོ་བྱེད་ངེས།
གཡུང་དྲུང་བོན་གྱི་སྟོན་པ་གཤེན་རབ་མི་བོ་ཆེའི་སྐུ་རིང་ལ་བོན་གྱི་རིག་
གནས་སྣ་ཚོགས་ཤིན་ཏུ་དར་འདུག་ལ། སྐབས་དེར་ཞང་ཞུང་བོད་ལ་སྨར་
ཆེན་དང་སྨར་ཆུང་ལ་སོགས་བསླབ་པ་ཀུན་གྱི་གཞིར་གྱུར་པའི་ཡིག་རྒན་ཞིག་
ཡོད་པ་དེང་སང་གི་ལོ་རྒྱུས་ཞིབ་འཇུག་པ་རྣམས་ཀྱིས་བདེན་དུ་སྒྲུབ་ཡོད།
སྟག་ཚང་ལོ་ཙཱ་བས། གངས་ཅན་བོད་ཀྱི་གསོ་དཔྱད་ནི། །གཉའ་ཁྲི་བོད་རྗེར་
མ་བྱོན་གོང་། ། སྟོན་པ་གཤེན་རབ་མི་བོ་ཆེ། ། ཞང་ཞུང་འོལ་མོ་ལུང་རིང་
བལྟམས། །དཔྱད་སྡེ་ཉིས་ཁྲི་ཆིག་སྟོང་མཛད། །དཔྱད་བུ་ཁྲི་ཤེས་ལ་སོགས་
པའི། ། རྗེས་འཇུག་མཁས་པ་མང་བསྐྱངས་ནས། ། བོད་ཡུལ་ གསོ་དཔྱད་
བསྟན་སྤེལ་ཞེས། ། གཡུང་དྲུང་བོན་ལ་རླུང་ལྟར་གྲགས། ། དེས་ན་བོད་ཀྱི་
གསོ་དཔྱད་ དབུ། ། གཡུང་ དྲུང་ བོན་ གྱི་ དུས་ སུ་ བརྙེས། ། ཞེས་ དང་།
བསྟན་པ་གཉེར་གཏད་ཀྱི་མདོ་ལས། དཔྱད་རྒྱུད་ཉིས་ཁྲིར་གྱུར་པ་རྣམས། །
དཔྱད་བུ་ཁྲི་ཤེས་དག་གིས་བསྡུས། །ཞེས་གཤེན་རབ་མི་བོ་ཆེ་ཡིས་གཞུང་
ལུགས་མང་པོ་སྤེལ་ཏེ་དཔྱད་བུ་ཁྲི་ཤེས་ལ་སོགས་པར་གཞུང་ལུགས་དེ་དག་
བཤད་པར་མཛད་ཅིང་རྗེས་འཇུག་གི་མཁས་པ་ཡང་མང་དུ་གསོ་སྐྱོང་མཛད་པ་
དང༌། གཤེན་རབ་མི་བོ་ཆེའི་བཀའ་བསྡུ་བ་པོ་བཅུ་གཅིག་གིས་ཀྱང་བོན་སྟོན་
གྱི་བཀའ་རྣམས་ངག་རྒྱུན་དང་སྙན་བརྒྱུད་གཅིག་པུ་མ་ཡིན་པར་ཡིག་ཐོག་



ནས་རིགས་པའི་གཞུང་ལུགས་དང་བཅས་པའི་སྒོ་ནས་བསྡུས་ཏེ་བོན་གྱི་བསྟན་
པ་ཡུན་རིང་བསྐྱངས་པར་མཛད། གསོ་དཔྱད་ཀྱི་ཐད་ནས་བཤད་ན་བོན་སྟོན་
གཤེན་རབ་ཀྱི་དུས་དེར་ཞང་བོད་ཡུལ་དུ་བདུད་རྩི་དཔྱད་ཀྱི་མདོ་དགུ་དང་།
གསོ་རིག་དཔྱད་རྒྱུད་ཟླ་ཟེར། གསོ་རིག་འབུམ་བཞི། དུག་བཅོས་གཡུང་དྲུང་
འཁྱིལ་བ་སོགས་གསོ་དཔྱད་ཀྱི་གཞུང་ལུགས་བྱུང་ཡོད་པ་ལོ་རྒྱུས་ཡིག་ཚང་དུ་
ལུང་རིགས་ཚད་མ་གསུམ་གྱིས་སྒྲུབ་ཡོད།
གོང་བསྟན་དག་ལས་ཤེས་རྟོགས་ཐུབ་པ་ནི། བོད་ཀྱི་ཡུལ་དུ་དར་སྔ་
བའི་གསོ་དཔྱད་སྨན་གྱི་རིག་པ་ནི་ཞང་ཞུང་བོན་གྱི་ལུགས་ལས་བྱུང་བའི་གསོ་
དཔྱད་དེ་དག་ཡིན་ལ། བོད་ཀྱི་གསོ་བ་རིག་པའི་ཤིང་རྟའི་སྲོལ་འབྱེད་ཆེན་མོ་
ནི་སྟོན་པ་གཤེན་རབ་མི་བོ་ཆེ་ཡིན་པ་དང་། བོན་སྟོན་གཤེན་རབ་ཀྱི་སྐུ་དུས་
ནས་ཡིག་ཐོག་ཏུ་འཁོད་པའི་བོད་ཀྱི་གསོ་དཔྱད་ཀྱི་རིག་གཞུང་དངོས་སུ་བྱུང་
ཡོད་ལ། རིག་གཞུང་དེ་དག་ནི་མིག་སྔར་ང་ཚོས་ཤེས་ཟིན་པའི་བོད་ཀྱི་གསོ་བ་
རིག་པའི་ཡིག་ཐོག་གི་རིག་གཞུང་ཨང་དང་པོ་རེད། ཡིག་ཐོག་ཏུ་འཁོད་པའི་
གསོ་དཔྱད་ཀྱི་གཞུང་ལུགས་དེ་དག་བྱུང་ནས་ལོ་ཇི་ཙམ་ལོན་པ་དེ་གཤེན་རབ་
མི་བོ་ཆེ་ཡི་འཁྲུངས་ལོ་ལ་འབྲེལ་ཞིང་། བོན་སྟོན་འདི་ཉིད་ཀྱི་འཁྲུངས་ལོའི་
སྐོར་ལོ་རྒྱུས་སྨྲ་བ་དག་ལ་བཤད་ཚུལ་མི་འདྲ་བ་འགའ་ཡོད་ཀྱང་གཙོ་ཆེ་བ་ནི་
གཉིས་མཆིས་ཏེ། གཅིག་ནི་མཁས་པའི་དབང་པོ་རྒན་དབང་འདུས་མཆོག་གི་
གཙོ་བྱས་པའི་བོད་ཀྱི་གསོ་བ་རིག་པའི་ལོ་རྒྱུས་ཞིབ་འཇུག་པ་ཚོས་གོང་དུ་
བསྟན་པའི་དར་ལྡིང་གཤེན་སྟོན་ཡེ་ཤེས་བློ་གྲོས་ཀྱིས་མཛད་པའི་རྨ་བཅོས་འཆི་



སོས་ལ་ཆུའི་ཞལ་ གདམས་ཞེས་པའི་ཡིག་རྙིང་འདི་ལ་ཁུངས་བཅོལ་ནས།
གཤེན་རབ་མི་བོ་ཆེ་ནི་ཞང་ཞུང་ལ་རྒྱལ་རབས་བཅོ་བརྒྱད་བྱུང་བའི་རྒྱལ་པོ་ཁྲི་
ཝེར་ལ་གུ་ལང་གསེར་གྱི་བྱུ་རུ་ཅན་ཞེས་པ་དང་དུས་མཉམ་དུ་སྟོད་གངས་
དཀར་ཏི་སིའི་དྲུང་། མ་ཕམ་གཡུ་མཚོའི་འགྲམ། ཆུ་བོ་ཆེན་པོ་བཞི་འདུས་ཀྱི་
འགོ་བཅས་ཡིན་པའི་ཞང་ཞུང་འོལ་མོ་ལུང་རིང་དུ་སྤྱི་ལོ་སྔོན་གྱི་འབྱུང་ལྡན་དང་
པོའི་ཤིང་བྱི་ལོར་འཁྲུངས་ཤིང་དགུང་ལོ་བརྒྱད་ཅུ་གྱ་གཉིས་ལ་བཞུགས་པར་
བཤད། དེ་ནས་ད་བར་མི་ལོ་སུམ་སྟོང་བརྒྱད་བརྒྱ་ལྷག་ལོན་པར་ངོས་འཛིན་
བྱེད་ཀྱིན་ཡོད། གཞན་གཅིག་ནི་ཟུར་མཁར་བློ་གྲོས་རྒྱལ་པོས་གཤེན་རབ་མི་
བོ་ཆེ་ ནི་བཅོམ་ལྡན་འདས་ཤཱཀྱ་ཐུབ་པ་འཇིག་ རྟེན་ དུ་ བྱོན་པ་ དང་ དུས་
མཚུངས་སུ་བྱུང་ཞེས་པའི་གོང་གི་ལུང་ལ་བརྟེན་ནས། ད་ཡོད་བོད་ཀྱི་གསོ་
རིག་ལོ་རྒྱུས་མང་པོའི་ནང་དུ་བོད་ཀྱི་གསོ་རིག་ལ་ལོ་ངོ་ཉིས་སྟོང་ལྷག་ཙམ་གྱི་ལོ་
རྒྱུས་ཡོད་ཅེས་པའི་སྡོམ་ཚིག་བཞག་ཡོད་པ་དེ་ཡིན། དེང་སང་གཤེན་རབ་མི་
བོ་ཆེ་འཁྲུངས་ནས་ལོ་ངོ་སུམ་སྟོང་བརྒྱད་བརྒྱ་ཡས་མས་ཕྱིན་ཟིན་པར་ངོས་
འཛིན་བྱེད་མཁན་ཇེ་མང་དུ་འགྲོ་བཞིན་ཡོད། དུས་ཚིགས་འདིའི་ཐད་ལ་རྣམ་
དཔྱོད་བློ་གྲོས་ཀྱི་མཁྱེན་དཀྱུས་ཡངས་པ་དག་གིས་ད་དུང་མུ་མཐུད་དུ་དཔྱད་
པར་ཞུ།
༣. དྲང་སྲོང་དཔྱད་བུ་ཁྲི་ཤེས་ཀྱིས་བོད་ཀྱི་གསོ་རིག་ལ་
མཛད་རྗེས་གང་འདྲ་བཞག་ཡོད་དམ།
ལན། བོན་གྱི་བསྟན་འབྱུང་ལེགས་བཤད་སྐལ་བཟང་མགྲིན་རྒྱུན་



ལས། ལྔ་པ་རྒྱལ་སྲས་དཔྱད་བུ་ཁྲི་ཤེས་ནི། ། སྐུ་ལས་བསྐྱེད་པའི་སྲས་ཀྱི་
གཉིས་པ་སྟེ། །སྲས་སྤྲུལ་མཛད་སྐབས་ཁྲི་སྨོན་རྒྱལ་བཞད་དུ། །ཧོས་བཟའ་
རྒྱལ་མེད་སྐུ་ལས་འཁྲུངས་པ་སྟེ། །གསོ་དཔྱད་ལ་སོགས་བོན་སྒོ་མ་ལུས་པ། །
ཡབ་ཀྱི་དྲུང་དུ་གསན་ཅིང་ཐུགས་རབ་བསྐྱེད། །དཔྱད་རྒྱུད་ཉིས་ཁྲི་ཆིག་སྟོང་
ཐུགས་ལ་བཀྲ། ། སངས་རྒྱས་སྨན་གྱི་བླ་དང་དབྱེར་མེད་གྱུར། ། གསོ་དཔྱད་
འབུམ་གསུམ་ལ་སོགས་ཞུས་ཤིང་བསྡུས། ། ཚུལ་མིང་གཤེན་རབ་ཚུལ་འབར་
ཁྲི་ཤེས་གསོལ། ། ཞེས་པ་ལྟར་སྟོན་པ་གཤེན་རབ་ལ་གདུང་སྲས་བརྒྱད་
འཁྲུངས་པའི་ནང་གི་གཉིས་པ་དཔྱད་བུ་ཁྲི་ཤེས་ཞུ་བ་དེ་ནི། བོན་སྟོན་ཁོང་གི་
བཀའ་བསྡུ་བ་པོ་བཅུ་གཅིག་ནང་གི་གཙོ་གྲས་དང་། ནང་གསེས་གསོ་དཔྱད་
ཀྱི་བཀའ་བབ་དང་གསོ་དཔྱད་ཀྱི་བཀའ་བསྡུ་བ་པོ་ཡིན་ཞིང་། བོད་ཀྱི་ཡུལ་
སྟོད་མངའ་རིས་ཞང་ཞུང་དུ་བྱུང་བའི་སྨན་དཔྱད་བསྟན་པའི་སྲོལ་འབྱེད་
མཁན་གྱི་དྲང་སྲོང་ཆེན་པོ་ཞིག་ཀྱང་ཡིན་པ་སྟེ། ཁོང་གིས་མཁྱེན་དཔྱོད་བློ་
གྲོས་ཀྱི་རྩལ་ལ་བརྟེན་ནས། དེ་སྔོན་མཐོ་སྒང་རང་ནས་དར་བའི་གསོ་དཔྱད་
སྨན་གྱི་གདམས་ངག་ལག་ལེན་མཐའ་དག་གི་ནང་དོན་ཕྱོགས་བསྡོམས་གནང་
སྟེ། གསོ་བ་རིག་པའི་གཞུང་ལུགས་རྩ་བ་ཐུགས་འབུམ་མཁའ་སྔོན་དང་། ཤ་
སོས་རུས་འབྱོར་རྒྱུས་མཐུད་ཀྱི་གདམས་པ་དར་ཡ་ཀན་གྱི་རྒྱུད། དུག་བཅོས་
གཡུང་དྲུང་འཁྱིལ་བ་སོགས་རྩོམ་སྒྲིག་དང་འཆད་ཉན་རྒྱ་ཆེར་མཛད་ནས།
གདོང་དམར་བོད་ཀྱི་འཚོ་གནས་དང་བདེ་ཐང་ལ་ཆེས་རླབས་ཆེ་ཞིང་གཟི་བྱིན་
འབར་བའི་ཕྱག་རྗེས་འཇོག་གནང་མཛད། རྩ་བ་ཐུགས་འབུམ་མཁའ་སྔོན་ནི་



བོན་གྱི་བཀའ་འགྱུར་ཁྲོད་བཞུགས་པའི་གསོ་རིག་འབུམ་བཞིའི་དང་པོ་ཡིན་
པས་དེང་སང་དངོས་སུ་མཇལ་རྒྱུ་ཡོད། ཤ་སོས་རུས་འབྱོར་རྒྱུས་མཐུད་ཀྱི་
གདམས་པ་དར་ཡ་ཀན་གྱི་རྒྱུད་དང་དུག་བཅོས་གཡུང་དྲུང་འཁྱིལ་བ་གཉིས་ཀྱི་
ནང་དོན་དར་ལྡིང་གི་གཤེན་སྟོན་ཡེ་ཤེས་བློ་གྲོས་ཀྱིས་མཛད་པའི་རྨ་བཅོས་
འཆི་སོས་ལ་ཆུའི་ཞལ་གདམས་དང་། དེའུ་དམར་དགེ་བཤེས་བསྟན་འཛིན་
ཕུན་ཚོགས་ཀྱིས་མཛད་པའི་དབང་ རིལ་ལག་ལེན་ཟབ་གསལ་སྙིང་ཐིག་ ཏུ་
དངོས་སུ་ལུང་འདྲེན་བྱས་ཡོད་པ་དེ་དེང་སང་ཡང་འཇལ་རྒྱུ་ཡོད། དེ་མིན་ད་
ལྟ་ང་ཚོས་ལོངས་སུ་སྤྱོད་བཞིན་པའི་དབང་རིལ་ཉེར་ལྔ་དང་དབང་རིལ་ཤེལ་
དཀར་མཆོད་རྟེན་སོགས་ཀྱི་རྩ་བ་ནི་དཔྱད་བུ་ཁྲི་ཤེས་ཀྱི་དུག་བཅོས་གཡུང་
དྲུང་འཁྱིལ་བ་ལས་བྱུང་བ་དང་། བྱིས་པའི་རྣ་རྩ་བརྟག་ཐབས་འདི་ཡང་
དཔྱད་བུ་ཁྲི་ཤེས་ཀྱིས་གསར་གཏོད་བྱས་ནས་དར་སྤེལ་བཏང་བར་བཤད།
བོན་གཞུང་ལེགས་བཤད་མཛོད་ལས། བདུད་རྒྱལ་རམ་པ་དུག་འགྱེད་
ཀྱིས་སེམས་ཅན་རྣམས་ལ་ནད་ཀྱི་བསྐལ་བ་དར་བར་བྱེད་པ་ལ། སྟོན་པས་
དཔྱད་བུ་ཁྲི་ཤེས་ལ་བདུད་རྩི་དཔྱད་ཀྱི་མདོ་དགུ་སོགས་བསྟན་ནས་སེམས་
ཅན་བདེ་ལ་བཀོད། ” ཅེས་དང་། གཞུང་རྣམ་རྒྱལ་ལས། གསོ་བྱའི་ནད་
འབུམ་ནག་པོ། གསོ་ཐབས་ཀྱི་དཔྱད་འབུམ་ཁྲ་བོ། གསོ་བྱེད་ཀྱི་སྨན་འབུམ་
དཀར་པོ་དང་ གསུམ་ རི་ གཡུང་དྲུང་ དགུ་ བརྩེགས་ སུ་ དཔྱད་བུ་ཁྲི་ཤེས་ལ་
གསུངས་སོ། ། ཞེས་སྟོན་པ་གཤེན་རབ་ཀྱིས་བསྟན་པའི་དགོངས་དོན་ལྟར་
དཔྱད་བུ་ཁྲི་ཤེས་ཀྱིས་གཞུང་དེ་རྣམས་ཡིག་ཐོག་ཏུ་བརྩམས་པར་གྲགས། དེ་
1()



བཞིན་དཔྱད་བུ་ཁྲི་ཤེས་ཀྱིས་རྩོམ་སྒྲིག་མཛད་པའི་གཞུང་དེ་རྣམས་ནི་བོད་ཀྱི་
གསོ་རིག་ལོ་རྒྱུས་སྟེང་ཆེས་སྔ་མོར་བྱུང་བའི་གསོ་རིག་སྐོར་གྱི་རིག་གཞུང་ཡིན་
ལ། གོང་བསྟན་དག་ལས་དྲང་སྲོང་དེ་ཉིད་ཀྱིས་གསོ་རིག་འཆད་ཉན་དང་
བརྒྱུད་སྤེལ་བྱས་ཡོད་ཚུལ་ཤིན་ཏུ་གསལ། དེས་ན་དྲང་སྲོང་དཔྱད་བུ་ཁྲི་ཤེས་
ཞུ་བ་དེ་ནི་སྔ་རབས་ཞང་ཞུང་གི་གསོ་རིག་བསྟན་པའི་སྒྲོན་མེ་ཞིག་ཏུ་གྱུར་ཡོད་
ཅིང་། སྨན་དཔྱད་གཉིས་ཀ་ལ་མངའ་བརྙེས་པའི་གསོ་དཔྱད་ཀྱི་བསྟན་པ་
སྤེལ་མཁན་རླབས་ཆེན་གྱི་མེས་པོ་ཞིག་ཡིན་པ་ཐེ་ཚོམ་ཡིད་གཉིས་བྲལ་ཆོག
༤ བོད་ཀྱི་གསོ་བ་རིག་པ་དེ་འཛམ་གླིང་གི་སྲོལ་རྒྱུན་
གསོ་རིག་ཆེན་པོ་བཞིའི་ནང་དུ་བཞག་པའི་རྒྱུ་མཚན་ཅི་ཡིན་
ནམ།
ལན། སྤྱིར་སྲོལ་རྒྱུན་གསོ་རིག་ཅེས་པ་ནི་དེང་རབས་གསོ་རིག་མ་བྱུང་
བའི་སྔོན་ལ་མ་ལག་ཆ་ཚང་ལྡན་པའི་གསོ་རིག་འཕེལ་རྒྱས་བྱུང་ནས་གྲུབ་པ་ལ་
བྱ་ཞིང་། འཛམ་གླིང་འཕྲོད་བསྟེན་ཚོགས་པས་བཞག་པའི་སྲོལ་རྒྱུན་གསོ་རིག་
གི་ངེས་ཚིག་ནི། རྩྭ་སྨན་དང་རྡོ་སྨན། སྲོག་ཆགས་ཀྱི་སྨན་སོགས་རྨང་གཞི་
བྱས་ནས་ཐབས་མང་པོའི་སྒོས་ནད་ གཞི་སྔོན་འགོག་དང་། ངོས་འཛིན།
གསོ་བཅོས་བཅས་བྱས་ཏེ་ལུས་ཁམས་བདེ་ཐང་རྒྱུན་འཁྱོངས་བྱེད་པའི་གསོ་
རིག་ལ་བྱ་ཞིང་། སྲོལ་རྒྱུན་གསོ་རིག་ནི་གོ་ལ་ཟླུམ་པོའི་སྟེང་མི་བྱུང་བ་ནས་
མེས་པོ་རྣམས་ཀྱིས་ཐོན་སྐྱེད་ངལ་རྩོལ་དང་འཚོ་བ་ལོངས་སུ་སྤྱོད་པའི་དུས་



ཡུན་རིང་པོའི་ནང་རང་བྱུང་ཁམས་ལ་ངོས་འཛིན་དང་ཤེས་རྟོགས། ནད་གཞི་
དང་འཐབ་རྩོད་བྱེད་པའི་བརྒྱུད་རིམ་ཁྲོད་ཐོབ་པའི་ཉམས་མྱོང་རྣམས་ཕྱོགས་
བསྡོམས་བྱས་ནས་རིམ་གྱིས་གྲུབ་པའི་རིག་པ་ཞིག་ཡིན་ཞེས་བཀོད་འདུག
ལར་རིག་གནས་དར་རྒྱས་ཆེ་བའི་གནའ་བོའི་རྒྱལ་ཁབ་མང་པོར་རང་
ས་ནས་དར་བའི་སྲོལ་རྒྱུན་གསོ་རིག་ཡོད་མོད་ཀྱང་། ཆེས་ལོ་རྒྱུས་རིང་ཞིང་མ་
ལག་ཆ་ཚང་བའི་སྲོལ་རྒྱུན་གྱི་གསོ་རིག་ནི་བཞི་སྟེ། བོད་ཀྱི་གསོ་བ་རིག་པ་
དང་། རྒྱ་གར་གྱི་ཚེའི་རིག་བྱེད། གྷི་རི་སིའི་གསོ་རིག རྒྱ་ནག་གི་གསོ་རིག་
བཅས་ཡིན། བོད་ཀྱི་གསོ་བ་རིག་པ་ནི་མདོ་དབུས་མཐོ་སྒང་གི་ལྗོངས་འདིར་
གནས་བཅའ་བའི་ལས་ལ་བརྩོན་ཞིང་སྤོབས་པ་རྒྱས་པའི་བོད་རིགས་མཛངས་
མི་རྣམས་ཀྱིས་གནས་དེ་གའི་སྲོག་ཆགས་དང་། སྐྱེ་དངོས། གཏེར་རྫས་
བཅས་ལ་མིའི་ལུས་ཁམས་ཀྱི་ཟུག་རྔུ་སེལ་བའི་ནུས་མཐུ་ཡོད་པ་ཤེས་རྟོགས་
བྱུང་སྟེ་སྨན་དཔྱད་ཀྱི་རིག་པ་དར་བ་ཡིན་ལ། དེ་ནི་རང་རེའི་ཡང་མེས་རྣམས་
ཀྱིས་འཛམ་གླིང་གི་ཤེས་རིག་འཕེལ་རྒྱས་ལ་བཞག་པའི་རླབས་ཆེན་གྱི་མཛད་
རྗེས་ཤིག་ཀྱང་ཡིན། ཉེ་བའི་ལོ་ཤས་རིང་ལོ་རྒྱུས་ཞིབ་འཇུག་པ་རྣམས་ཀྱིས་ལོ་
རྒྱུས་དངོས་གཙོ་སྨྲ་བའི་ཚན་རིག་གི་ལྟ་བ་སྤྱད་ནས་བོད་ཀྱི་གསོ་བ་རིག་པའི་
ཐོག་མའི་འབྱུང་ཁུངས་ཉིད་གནའ་རབས་ཞང་ཞུང་རང་ཡིན་པ་དང་། སྐབས་
དེ་དུས་ཀྱི་སྨན་དཔྱད་ཀྱི་བསྟན་བཅོས་གསོ་རིག་འབུམ་བཞི་དང་དུག་བཅོས་
གཡུང་དྲུང་འཁྱིལ་བ་སོགས་ནི་བོད་ཀྱི་གསོ་བ་རིག་པའི་ཡིག་ཐོག་ཏུ་འཁོད་པའི་
གཞུང་ལུགས་ཐོག་མ་ཡིན་པར་ངོས་འཛིན་བྱེད་ཀྱིན་ཡོད། ཡིག་ཐོག་གི་



གཞུང་ལུགས་དེ་དག་བྱུང་ནས་ད་བར་ལོ་ངོ་སུམ་སྟོང་བརྒྱད་བརྒྱ་ལྷག་ལོན་
ཡོད་ཅིང། དེ་ལས་ཀྱང་བོད་ཀྱི་གསོ་རིག་ལ་ཆེས་སྔ་བའི་རྒྱུན་རིང་གི་ལོ་རྒྱུས་
ལྡན་པ་ངང་གིས་བསྟན། བོད་ཀྱི་གསོ་རིག་གི་ཐོག་མའི་བསྟན་བཅོས་གསོ་
རིག་དཔྱད་རྒྱུད་ཟླ་ཟེར་དང་དུག་བཅོས་གཡུང་དྲུང་འཁྱིལ་བ་སོགས་ཀྲན་གོའི་
དུས་རབས་ལ་གྲུབ་པའི་རྒྱ་ནག་གི་གསོ་དཔྱད་བསྟན་བཅོས་ཐོག་མ་ཧོང་ཏིའི་
བསྟན་བཅོས་དང་། ཕྱི་གླིང་སྨན་དཔྱད་ཀྱི་མེས་པོ་སྟེ་གནའ་བོའི་གྷི་རི་སིའི་
གསོ་རིག་གི་བསྟན་བཅོས་ཨ་མ་ཞི་ཕོ་ཁི་ལ་ཏེའི་གསུང་འབུམ་སོགས་ལས་མི་ལོ་
ཆིག་སྟོང་ལྷག་གིས་སྔ་བ་དང་། རྒྱ་གར་ཚེའི་རིག་བྱེད་ཀྱི་གཞུང་ལུགས་རྙིང་
ཤོས་ཀྱི་གྲས་རྒྱུན་ཤེས་ཆེན་པོའི་གཞུང་དང་ཐང་ལ་འབར་གྱི་གཞུང(རྒྱ་གར་གྱི་
ཚེའི་རིག་བྱེད་ལ་ལོ་སུམ་སྟོང་ཙམ་གྱི་ཡིག་ཐོག་གི་ལོ་རྒྱུས་ཡོད་པར་བཤད）
རྣམས་ལས་ཀྱང་ལོ་བརྒྱད་བརྒྱ་ཙམ་སྔ། དེས་ན་བོད་ཀྱི་གསོ་བ་རིག་པ་འདི་
འཛམ་གླིང་གི་སྲོལ་རྒྱུན་གསོ་རིག་ཆེན་པོ་བཞིའི་ཐོག་མར་བཞག་ན་མིང་དང་
དོན་མཚུངས་པ་ཞིག་ཡིན་པ་ནི་བསྙོན་དུ་མེད་དོ། །
༥.དུག་ལ་སྨན་ཡོད་ཅེས་པའི་བཤད་ཚུལ་འདི་དུས་ནམ་
ཞིག་ལ་བྱུང་བ་དང་། དེ་ ལས་ ང་ཚོས་དོན་ཅི་འདྲ་ཞིག་ གོ་
ཐུབ་བམ།
ལན། བོད་ཀྱི་བཙན་པོའི་རྒྱལ་རབས་དང་པོ་གཉའ་ཁྲི་བཙན་པོ
(རྒྱལ་པོ་འདི་སྤྱི་ལོའི་སྔོན་གྱི་ལོ༤༡༧ཐོག་འཁྲུངས་པར་སུམ་པའི་བསྟན་རྩིས་
13



ནང་གསུངས)རྒྱལ་སར་འཁོད་སྐབས་རྗེ་ཁོང་གིས་གདན་འདྲེན་པ་རྣམས་ལ་
དོགས་པ་དྲུག་བཏོན་པ་སྟེ། རྐུ་ཡོད། སྡང་ཡོད། དགྲ་ཡོད། གཡག་ཡོད།
དུག་ཡོད། བྱད་སྟེམས་ཡོད་ཅེས་གསུངས་པ་ལ། རྩེབ་ལྷ་ཀརྨ་ཡོལ་ལྡེས་ཞེས་
པའི་ཤེས་པ་ཅན་དེས་བོད་འདིར་རྐུ་ལ་ལན་ཡོད། སྡང་ལ་བྱམས་ཡོད། དགྲ་
ལ་གཉེན་ཡོད། གཡག་ལ་མཚོན་ཡོད། དུག་ལ་སྨན་ཡོད། བྱད་སྟེམས་ལ་
འགྲོལ་ཐབས་ཡོད་ཅེས་ལན་བཏབ། དེའི་ནང་དུག་ལ་སྨན་ཡོད་ཅེས་པ་དེས་
སྐབས་དེ་དུས་ནས་བོད་མཛངས་མི་རྣམས་ཀྱིས་རང་བྱུང་ཁམས་ལ་ཤེས་རྟོགས་
དང་ངོས་འཛིན་གྱི་བློ་སྟོབས་རྒྱས་ཏེ། སྲོག་ཆགས་ཀྱི་ཤ་དང་རྩི་ཤིང་གི་འབྲས་
བུ་ཁ་ཤས་ལ་མིའི་ལུས་ཕུང་གི་ཟུག་རྔུ་སྐྱེད་པ་དང་། ཁ་ཤས་ལ་ཟུག་རྔུ་སེལ་
བའི་ནུས་མཐུ་ཡོད་པ་ཤེས་ནས་གནོད་བྱེད་ཀྱི་ཆ་ནས་དུག་དང་། དེ་ལས་ལྡོག་
སྟེ་ཕན་པའི་ཆ་ནས་སྨན་ངོས་འཛིན་བྱུང་ནས་དུག་ཡོད་ན་སྨན་ཡོད་པའི་
གནས་ལུགས་ཤེས་པ་དང་། ད་དུང་བོད་ལ་སྨན་དཔྱད་ཀྱི་རིག་པ་དར་ནས་
དུག་གམ་ནད་ཀྱི་སྡུག་བསྔལ་སེལ་བྱེད་ལ་སྨན་དཔྱད་ཀྱི་ཐབས་ཡོད་པ་གསལ་
པོར་མངོན་ཞིང་། དུག་ལ་སྨན་ཡོད་ཅེས་པའི་རྩོད་སྒྲུབ་རིག་པ་་དང་མཐུན་
པའི་བཤད་ཚུལ་བཀོད་དེ་དུག་ཀྱང་སྨན་དུ་བསྒྱུར་ཐུབ་པ་བཅས་དུག་སྨན་
གཉིས་ཀྱི་འགྲོ་ལྡོག་ཤེས་ནས་དུས་དེ་ཙམ་ནས་རྫས་སྦྱོར་རིག་པ་ལ་བརྟེན་ནས་
ནད་རིགས་གསོ་བཅོས་བྱེད་བཞིན་པ་དེས། སྐབས་དེ་དུས་ནས་བོད་གནའ་
རབས་ཀྱི་སྨན་དཔྱད་ཤིན་ཏུ་དར་ཏེ་མིའི་ལུས་ཁམས་ཀྱི་ནད་རིགས་ལ་རང་
བྱུང་ཁམས་ཀྱི་རྫས་རྣམས་ལེགས་པར་བསྡེབས་ནས་ནད་སེལ་ཐུབ་པ་དང་།



བོད་ཀྱི་གསོ་རིག་གི་ཆུ་ཚད་ངེས་ཅན་ཞིག་ལ་སླེབས་ཡོད་པའང་ངང་གིས་ཚོར།
གཞན་ཡང་རྒྱལ་ པོ་ གདན་འདྲེན་ཞུ་མཁན་བོན་ཤེས་པ་ཅན་བཅུ་
གཉིས་ཀྱི་ནང་དུ་ཕན་ཤེས་སྨན་དཔྱད་པ་ཞེས་པ་ཞིག་ཡོད་པ་ལས་རྒྱལ་པོ་
གཉའ་ཁྲི་བཙན་པོའི་སྐབས་དེར་བོན་ལ་བརྟེན་པའི་ཤེས་པ་ཅན་བཅུ་གཉིས་སུ་
གྲགས་པ་དར་རྒྱས་ཆེན་པོ་ཕྱིན་ཡོད་ལ། དེའི་ནང་ཕན་ཤེས་སྨན་དཔྱད་པ་
ཞེས་ནད་ གསོ་ ཞིང་ཚེ་ཡི་བར་ཆད་སེལ་བར་བྱེད་ པའི་ ཤེས་པ་ཅན་ཞིག་
དམིགས་སུ་ཡོད་པ་ལས་སྐབས་དེ་དུས་ནས་བོད་ལ་ཆེད་ལས་ཅན་གྱི་སྨན་
དཔྱད་ཀྱི་བྱ་བ་བྱེད་མཁན་ཡོད་པ་ཤེས་ཐུབ་པ་མ་ཟད། ད་དུང་སྐབས་དེར་
ཞང་ཞུང་གི་སྨན་དཔྱད་བོད་ཀྱི་ཡུལ་གྲུ་ལ་དར་མཆེད་ཆེན་པོ་བྱུང་ཡོད་པ་དང་།
བོད་ཀྱི་ཡུལ་དུ་དར་སྔ་བའི་གསོ་དཔྱད་སྨན་གྱི་རིག་པ་ནི་ཞང་ཞུང་བོན་གྱི་
ལུགས་ལས་བྱུང་བའི་གསོ་དཔྱད་དེ་དག་ཡིན་པ་ཡང་ཤུགས་ལས་རྟོགས་ཐུབ།
༦. སྤུ་རྒྱལ་བོད་ཀྱི་བཙན་པོའི་རྒྱལ་རབས་བཅུ་པ་ཨེ་ཤོ་
ལེགས་ཀྱི་སྐུ་དུས་ལ་བོད་ཀྱི་གསོ་རིག་ གི་གཤག་བཅོས་ཀྱི་ཆུ་
ཚད་དེ་ཚད་ཅི་འདྲ་ཞིག་ལ་སླེབས་ཡོད་དམ།
ལན། རང་རེའི་གསོ་རིག་གི་གཤགས་བཅོས་རིག་པ་དེ་བོད་ཀྱི་གསོ་
རིག་ལ་ཡིག་ཐོག་ཏུ་འཁོད་པའི་རིག་གཞུང་བྱུང་བ་དང་དུས་མཉམ་དུ། སྤྱི་
ལོའི་སྔོན་གྱི་ལོ་ཆིག་སྟོང་བརྒྱད་བརྒྱ་ལྷག་ཙམ་གྱི་གོང་ནས་གངས་རི་ར་བའི་
བསྐོར་བའི་ཡུལ་གྲུ་འདིར་དར་ཡོད་པར་བཤད་ལ། དེ་ནས་རིམ་བཞིན་བོད་ཀྱི་



གཤགས་བཅོས་ལག་ལེན་གྱི་བར་མ་ཆད་པར་གོང་ནས་གོང་དུ་འཕེལ་ཏེ།
བོད་ཀྱི་བཙན་པོའི་རྒྱལ་རབས་བཅུ་པ་ཨེ་ཤོ་ལེགས( སྤྱི་ལོའི་སྔོན་གྱི་ལོ་ཆིག་
བརྒྱ་ལྷག་ཙམ་གྱི་དུས་སུ་འཁྲུངས་པར་བཤད)ཀྱི་སྐུ་དུས་ལ་བོད་ཀྱི་གཤགས་
བཅོས་རིག་པ་དར་རྒྱས་ཕྱིན་ཏེ་རུས་སྐྱོན་གཅོད་པ་དང་། ཤ་སྐྱོན་གཤགས་པ།
པགས་རལ་ བཙེམས་པ་ སོགས་ གངས་ལྗོངས་ གསོ་ དཔྱད་ རིག་ པའི་ གཤག་
བཅོས་ཀྱི་ཆུ་ཚད་སྒོ་དུ་མ་ནས་མཐོར་འདེགས་བྱུང་ཡོད་དེ། དར་ལྡིང་གི་
གཤེན་སྟོན་ཡེ་ཤེས་བློ་གྲོས་ཀྱིས་མཛད་པའི་རྨ་བཅོས་འཆི་སོས་ལ་ཆུའི་ཞལ་
གདམས་ལས། རྨ་སྨན་བཅད་འབྱོར་ཉི་ཤུ་འདི། ། སྲོག་ཆགས་མཚོན་གྱིས་
རྨས་པའི་ཚེ། ། བཙལ་ནས་རྨ་དང་ཆག་སར་གླན། ། མྱུར་དུ་སོས་པ་གཤེན་
གྱིས་གཟིགས། །སྲོག་ཆགས་རང་རང་གིས་རྙེད་ཅིང་། ། ཆག་པ་འབྱོར་ཞིང་
བཅད་སོས་པའི། །ནུས་པ་དེ་ལྟར་ལྡན་པའི་ཕྱིར། །མིང་ཡང་དེ་དང་མཐུན་
པར་བཏགས། །དེ་ལྟའི་མན་ངག་སྨན་མཆོག་རྣམས། །དྲང་སྲོང་མཁས་པ་
མང་བརྒྱུད་ནས། །རྒྱལ་སྲས་ཨེ་ཤོ་ལེགས་ཀྱི་དུས། །ལྷ་བུ་མགོ་དཀར་ཕྱག་ཏུ་
བབས། །དེ་དུས་དྲང་སྲོང་ཆེ་རྣམས་ཀྱིས། ། རྨ་སྐྱོན་འདྲལ་ཞིང་རུས་སྐྱོན་
བཅད། །རལ་བ་དྲུབས་ཤིང་ཆག་པ་བཅིངས། །བཅད་འབྱོར་སྨན་རྣམས་རྨ་
ཁར་བཏབ། །མྱུར་དུ་ཆག་འབྱོར་བཅད་པ་སོས། །སྐྲངས་གཞིལ་རྣག་ཁྲག་ཆུ་
སེར་སྐེམ། །གཙིགས་ཆེར་མན་ངག་སྨན་མཆོག་མཛད། །གུད་དུ་སྦས་ཤིང་
རྒྱ་ཡིས་གདབ། །'' ཅེས་གསུངས་པ་ལས་ཨེ་ཤོ་ལེགས་ཀྱི་སྐུ་དུས་ལ་གཤགས་
བཅོས་ཀྱི་ཐད་ལ་རྨ་སྐྱོན་འདྲལ་ཞིང་གཤགས་ནས་རུས་པའི་སྐྱོན་ཕན་མེད་
་
16



རྣམས་བཅད་པ་དང་། པགས་པ་རལ་བ་རྣམས་དྲུབས་ཤིང་བཙེམས་པ།
རུས་པ་ཆག་པ་རྣམས་ལ་ཆག་བཅིངས་བྱེད་པ་སོགས་ཀྱི་ལག་རྩལ་ཚད་གཞི་
མཐོ་པོར་སླེབས་ཡོད་པ་རྟོགས་ཐུབ། དེ་ལྟའི་སྨན་བཅོས་ཀྱི་ལག་རྩལ་དང་
ལག་ལེན་དངོས་སུ་བྱས་ནས་ད་བར་ལོ་ངོ་ཉིས་སྟོང་ལྷག་ཕྱིན་ཡོད་པས།
འཛམ་གླིང་གཤག་བཅོས་རིག་པའི་མདུན་གྲལ་དུ་སླེབས་ཡོད་ཅེས་བརྗོད་ཆོག
༧. རྒྱ་གར་གྱི་ཚེའི་རིག་བྱེད་དུས་ནམ་ཞིག་ལ་ བོད་དུ་
ཐོག་མར་དར་མཆེད་བྱུང་བ་ཡིན་ནམ།
ལན། རྒྱ་གར་ནི་ཨ་ཤེ་ཡའི་གླིང་ལྷོ་མར་ཆགས་པའི་འཛམ་གླིང་གི་
གནའ་བོའི་རིག་གནས་དར་སྔ་བའི་རྒྱལ་ཁབ་ཅིག་ཡིན་པ་དང་། རིག་གནས་
གཙོ་བོ་ནི་ཧིན་རྡུ་ཆུ་བོའི་འབབ་རྒྱུད་ཀྱི་ཤེས་རིག་ཡིན་ཞིང་། གནས་དེར་སྤྱི་ལོ་
སྔོན་གྱི་མི་ལོ་སུམ་སྟོང་ཡས་མས་ནས་ཟངས་ཆས་སྤྱོད་པའི་དུས་རབས་སུ་
སླེབས་ཤིང་གྲོང་ཁྱེར་རང་བཞིན་གྱི་ཤེས་རིག་བྱུང་ཡོད་པ་བཤད་ལ། རྒྱ་གར་
བའི་གསོ་དཔྱད་རིག་པ་ལའང་ལོ་ངོ་སུམ་སྟོང་ཙམ་གྱི་ཡིག་ཐོག་གི་ལོ་རྒྱུས་
མཆིས་ཤིང་། དེ་ལ་མ་ལག་ཆ་ཚང་ཞིང་ནང་དོན་ཕུན་སུམ་ཚོགས་པ་ལྡན་པས་
འཛམ་གླིང་གི་སྲོལ་རྒྱུན་གསོ་རིག་ཆེན་པོ་བཞིའི་ཡ་གྱལ་དུ་བཞག་ཡོད། དེས་
ན་དེ་ལྟའི་ལོ་རྒྱུས་ཡུན་རིང་ལྡན་པའི་རྒྱ་གར་གྱི་ཚེའི་རིག་བྱེད་འདི་དུས་ནམ་
ཙམ་ནས་བོད་ལ་དར་ཞེ་ན། བོད་ཀྱི་བཙན་པོའི་རྒྱལ་རབས་ཉེར་བརྒྱད་པ་ལྷ་
ཐོ་ཐོ་རི་གཉན་བཙན་གྱི་སྐུ་རིང་ལ། རྒྱ་གར་ནུབ་ཕྱོགས་ཀྱི་རྒྱལ་པོ་རྔ་ཆེན་པོའི་



སྲས་བི་བྱི་དགའ་བྱེད་དང་སྲས་མོ་བི་ལྷ་དགའ་མཛེས་མ་ཞུ་བ་གསོ་དཔྱད་ལ་
སྦྱངས་པ་ཐོབ་པའི་སྨན་པ་མིང་སྲིང་གཉིས་ཡོད་པ་རྒྱ་གར་ཤར་ནུབ་དང་། ལི་
ཡུལ། བལ་བོ་རྣམས་སུ་ཕྱིན་ནས་གསོ་དཔྱད་ཀྱི་བསྟན་པ་སྤེལ། སྐབས་ཤིག་
དེ་གཉིས་བོད་དུ་ཕེབས་ནས་སྨན་དཔྱད་བྱས་པས་སྙན་པའི་གྲགས་པ་རྒྱས།
དེ་ནས་རིམ་གྱིས་ལྷ་ཐོ་ཐོ་རི་གཉན་བཙན་གྱིས་གསན་ནས་ཕོ་ཉ་མངགས་ཏེ།
སྨན་པ་དེ་གཉིས་ཕོ་བྲང་ཡུམ་བུ་བླ་སྒང་དུ་གདན་དྲངས་ནས་བསྙེན་པ་དང་
བཀུར་བསྟི་ཆེན་པོ་གནང་ཞིང་། འཕགས་ཡུལ་གྱི་གསོ་དཔྱད་བོད་ལ་དར་ཁྱབ་
ཡོང་ཆེད་རྗེ་རང་ཉིད་ཀྱི་སྲས་མོ་ལྷ་ལྕམ་ཡིད་ཀྱི་རོལ་ཆ་ཞེས་པ་དེ་ཡང་བི་བྱི་
དགའ་བྱེད་ལ་བཙུན་མོར་བསྩལ། ནམ་ཞིག་གི་ཚེ་ཡིད་ཀྱི་རོལ་ཆ་ལ་སྲས་ཤིག་
འཁྲུངས་པ་ལ་མཚན་དུང་གི་ཐོར་ཅོག་ཅན་ཞེས་གསོལ། དེ་ཉིད་ནར་སོན་
པའི་ཚེ་ཡབ་ཀྱི་དྲུང་ནས་གསོ་དཔྱད་བསླབ་ཅིང་ཡབ་ཀྱིས་ད་དུང་སྲས་དུང་གི་
ཐོར་ཅོག་ལ་རེག་པ་རྩ་ཡི་མདོ་དང་། འཚོ་བ་ཟས་ཀྱི་མདོ། སྦྱོར་བ་སྨན་གྱི་
མདོ། རྨ་ཆས་བཟོ་ཡི་མདོ། གཏར་བསྲེག་དཔྱད་ཀྱི་མདོ་སོགས་འཕགས་
ཡུལ་གྱི་གསོ་དཔྱད་ལག་ལེན་མན་ངག་དང་བཅས་པ་གནང་ནས་གསོ་སྐྱོང་
མཛད། འཕགས་ཡུལ་གྱི་སྨན་པ་དེ་གཉིས་ཀྱིས་ལོ་ངོ་ཉི་ཤུ་ལྷག་གི་རིང་ལ་བོད་
དུ་རྒྱ་གར་གྱི་སྨན་དཔྱད་སྤེལ་ཏེ་འཕགས་ཡུལ་གྱི་གསོ་དཔྱད་བོད་ལ་ཐོག་མར་
དར་བ་སྟེ། སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་གསོ་རིག་གི་བྱུང་བ་སྲོང་
པོར་བརྗོད་པའི་གཏམ་དྲང་སྲོང་སྲིད་སྒྲུབ་ཀྱི་མདའ་ལས། སྔ་རབས་པ་འགས་
བྱས་པ་ཡི། ། གསོ་དཔྱད་བྱུང་བ་བརྗོད་པའི་སྐབས། ། བོད་ཡུལ་གསོ་དཔྱད་
18



བསྟན་པའི་དབུ། ། ཐོ་རིའི་སྐུ་དུས་བརྙེས་ཞེས་བརྗོད། ། དེ་ནི་མ་བརྟག་
གཏམ་ཡིན་ཏེ། །ཆོས་རྒྱལ་འདིའི་རིང་རྒྱ་གར་ནས། །བི་བྱི་བི་ལྷ་གཉིས་བྱོན་
ཏེ། །འཕགས་ཡུལ་གསོ་དཔྱད་བོད་ཡུལ་དུ། །སྤེལ་བའི་ཐོག་མར་དབུ་བརྙེས་
ལས། །འདི་དུས་བོད་ཀྱི་གསོ་དཔྱད་དབུ། །བརྙེས་པར་བརྗོད་ན་མངོན་སུམ་
འགལ། ། ཞེས་གསུངས་པ་ལས་རྒྱ་གར་གྱི་ཚེའི་རིག་བྱེད་བོད་ལ་ཐོག་མར་
དར་བའི་དུས་གསལ་པོར་ཤེས་སོ། །
༨. བོད་ ཀྱི་ རྒྱལ་ པོ་ ལ་ བླ་ སྨན་ བསྐོ་ བཞག་ གནང་ བའི་
ལུགས་སྲོལ་དེ་བཙན་པོ་སུའི་སྐབས་ནས་དར་བ་དང་། དེས་
བོད་ཀྱི་ གསོ་ རིག་ གི་ འཕེལ་ རྒྱས་ ལ་ སྐུལ་ ཕན་ གྱི་ནུས་ པ་ཅི་
འདྲ་ཐོན་ཡོད་དམ།
ལན། རྒྱལ་པོའི་སྙན་གསོ་ཞིང་གེགས་སེལ་བར་བྱེད་པའི་སྐུ་གཤེན་རེ་
བསྟེན་པའི་ལུགས་སྲོལ་བོད་ཀྱི་བཙན་པོའི་རྒྱལ་རབས་དང་པོ་གཉའ་ཁྲི་བཙན་
པོའི་སྐབས་ནས་ཡོད་ནའང་། བཙན་པོའི་རྒྱལ་རབས་ཉེར་བརྒྱད་པ་ལྷ་ཐོ་ཐོ་
རི་གཉན་བཙན་ཡན་དུ་ཆབ་སྲིད་བོན་སྒྲུང་ལྡེའུ་གསུམ་གྱིས་བསྐྱངས་པ་ཡིན་
པས་བོན་གྱི་བསྟན་པ་འཕེལ་རྒྱས་ཆེན་པོ་བྱུང་བ་དང་སྦྲགས། བོན་ལ་བརྟེན་
པའི་རིག་གནས་སྤྱི་དང་ནང་སྒོས་ཞང་ཞུང་གི་གསོ་དཔྱད་རྒྱ་ཆེ་རུ་དར་ཁྱབ་
བྱུང་ཡོད་སྟབས། གཉའ་ཁྲི་བཙན་པོ་ནས་བོད་ཀྱི་བཙན་པོའི་རྒྱལ་རབས་ཉེར་
བདུན་པ་ཁྲི་ཐོག་བཙན་གྱི་བར་དུ་རྒྱལ་པོ་སོ་སོར་བོན་པོའི་སྐུ་གཤེན་རེ་ཡོད་
_19



ཀྱང་ལོ་རྒྱུས་ཡིག་ཆའི་སྐོར་ལག་ཏུ་མ་སོན་པས་ཞིབ་ཆ་དབེན་མོད། ཡོངས་
གྲགས་སུ་སྨན་བཅོས་ཁོ་ན་བྱེད་པའི་ཆེད་གཉེར་ཅན་གྱི་བླ་སྨན་པ་ནི་བཙན་
པོའི་རྒྱལ་རབས་ཉེར་བརྒྱད་པ་ལྷ་ཐོ་ཐོ་རི་གཉན་བཙན་གྱི་སྐུ་དུས་ལ། གོང་
བསྟན་བོན་པོའི་སྐུ་གཤེན་གྱི་རྒྱུན་ལས་སྨན་པ་དུང་གི་ཐོར་ཅོག་ཅན་བཙན་པོ་
དེ་ཉིད་ཀྱི་བླ་སྨན་པར་དབང་བསྐུར་བ་དེ་ཡིན་ལ། དེ་ནི་རྒྱལ་པོ་སྒེར་ལ་
མངགས་པའི་ཆེད་ལས་ཅན་གྱི་བླ་སྨན་ཐོག་མ་ཡིན་པར་བཤད། ཆེད་གཉེར་
སྨན་པའི་བྱུང་འཕེལ་དེ་གསོ་དཔྱད་ལག་ལེན་གྱི་འཕེལ་ཚད་ལ་རག་ལས་ཤིང་།
དེ་ནི་སྨན་བཅོས་ཀྱི་ལག་ལེན་གོང་དུ་འཕེལ་བའི་མཚན་རྟགས་གཙོ་བོ་ཞིག་
ཀྱང་ཡིན། བླ་སྨན་ཞེས་པ་དམིགས་སུ་བསྟེན་ནས་ནད་གཞི་འགོག་བཅོས་
དང་བདེ་ཐང་སྲུང་སྐྱོབ་བྱ་རྒྱུའི་ལས་ཀ་དེར་སྔར་བས་ཀྱང་གཙིགས་ཆེན་པོ་
གནང་བ་མ་ཟད་སྨན་དཔྱད་ལས་དོན་ལ་གནས་བབ་གསར་བ་ཞིག་ཏུ་སླེབས་
པ་རེད། ལྷ་ཐོ་ཐོ་རི་གཉན་བཙན་ནས་བཟུང་གླང་དར་མའི་བར་སྤུ་རྒྱལ་གྱི་
བཙན་པོ་སོ་སོར་དུང་གི་ཐོར་ཅོག་ཅན་ནས་བརྒྱུད་པའི་གཡུ་ཐོག་པའི་གདུང་
རབས་ཀྱི་བླ་སྨན་པ་རེ་རེ་བསྟེན་པའི་སྲོལ་མཆིས་ཏེ། ཆོས་རྒྱལ་གྱི་གདུང་དང་
གཡུ་ ཐོག་ པའི་ གདུང་ ཐབས་ཤེས་ཟུང་འཇུག་ གི་ཚུལ་དུ་མཉམ་ དུ་ བྱུང་།
འདིར་ལྷ་ཐོ་ཐོ་རི་གཉན་བཙན་ནས་གླང་དར་མའི་བར་གྱི་རྒྱལ་པོ་སོ་སོའི་བླ་
སྨན་པ་རེའུ་མིག་ཏུ་བཀོད་ན་འདི་ལྟ་སྟེ།



རྒྱལ་རབས།
རྒྱལ་པོ།
བླ་སྨན་པ།
ཉེར་བརྒྱད་པ། ཐོ་ཐོ་རི་གཉན་བཙན། དུང་གི་ཐོར་ཅོག་ཅན– སྐུ་ཚེའི་སྨད་ཀྱི་བླ་སྨན་མཛད།
ཆེཅག་ཆེ
ཉེར་དགུ་པ། ཁྲི་གཉན་གཟུང་བཙན། “བློ་གྲོས་ཆེན་པོ་སྐུ་ཚེའི་སྨད་ཀྱི་བླ་སྨན་མཛད། །
ས ་དུང་གི་ཐོར་ཅོག་ཅན»སྐུ་ཚེའི་སྟོད་ཀྱི་བླ་སྨན་མཛད།
སུམ་ཅུ་པ། འབྲོང་གཉན་ལྡེའུ། ། བློ་གྲོས་མཚུངས་མེད། །
སོ་གཅིག་པ། སྟག་རི་གཉན་གཟིགས། བློ་གྲོས་རབ་གསལ།
སོ་གཉིས་པ། གནམ་རི་སྲོང་བཙན། བློ་གྲོས་རྒྱལ་མཛོད།
སོ་གསུམ་པ། སྲོང་བཙན་སྒམ་པོ། ། བློ་གྲོས་བཤེས་གཉེན། ག་ལེས་ནོས།
སོ་བཞི་པ། | གུང་རི་གུང་བཙན། ། འདྲེ་རྗེ་རྒྱ་གར་བ།
སོ་ལྔ་པ། ། མང་སྲོང་མང་བཙན། འདྲེ་རྗེ་རྒྱ་གར་བཛྲ།
སོ་དྲུག་པ། འདུས་སྲོང་མང་པོ་རྗེ། གཡུ་ཐོག་ཁྱུང་པོ་རྡོ་རྗེ།
བྲང་ཏི་རྒྱལ་མཉེས་མཁར་ཕུག
སོ་བདུན་པ། | ཁྲི་ལྡེ་གཙུག་བརྟན།
གཡུ་ཐོག་རྙིང་མ་ཡོན་ཏན་མགོན་པོ།
གཡུ་ཐོག་རྙིང་མ་ཡོན་ཏན་མགོན་པོ། མཐའ་བཞི་སྟོང་
ཁྲི་སྲོང་ལྡེ་བཙན། གསུམ་གང་བ། བུབྱི་ལེགས་མགོན། བྲང་ཏི་རྒྱལ་
བཟང། གཉའ་བ་ཆོས་བཟང་། མཐའ་བཞི་དར་པོ།
མུ་ནེ་བཙན་པོ།
གཡུ་ཐོག་འབུམ་སེང་།
བཞི་བཅུ་པ། ། མུ་ཏིག་བཙན་པོ། གཡུ་ཐོག་དཔལ་འབུམ།
ཞེ་གཅིག་པ།། ཁྲི་ལྡེ་སྲོང་བཙན། གཡུ་ཐོག་དགའ་དགའ།
ཞེ་གཉིས་པ། །ཁྲི་གཙུག་ལྡེ་བཙན། གཡུ་གཡུ་ཐོག་འགྲོ་མགོན།
ཞེ་གསུམ་པ། | གླང་དར་མ། །
གཡུ་ཐོག་འགྲོ་མགོན།
སོ་བརྒྱུད་པ། །
སོ་དགུ་པ།



གོང་བཞིན་རྒྱལ་རབས་རིམ་བྱུང་གི་རྒྱལ་པོ་སོ་སོས་བླ་སྨན་པ་ཞེས་བདེ་
སྲུང་གི་སྨན་པ་རེ་རེ་བསྟེན་པ་ལས་གསོ་བ་རིག་པར་ཆབ་སྲིད་ཐོག་གི་རྒྱབ་རྟེན་
རྙེད་དེ། བསིལ་ལྡན་གྱི་ལྗོངས་འདིར་གསོ་དཔྱད་ཀྱི་བསྟན་པ་དར་ཞིང་རྒྱས་
པར་མཛད་པར་མཐུན་རྐྱེན་མི་དམན་པ་སྦྱར་བའི་ཁར། གསོ་དཔྱད་ཀྱི་ལས་
རིགས་དེ་ལ་ཐོབ་ཐང་ངེས་ཅན་ཞིག་སྤྲད་ནས་སྤྱི་ཚོགས་ཀྱི་ཁྲོད་དུ་སྨན་པ་ལ་སྐྱེ་
བོ་མཐོ་དམན་བར་གསུམ་གྱིས་བརྩི་བཀུར་ཐོབ། དཔེར་ན་ཆོས་རྒྱལ་སྲོང་
བཙན་སྒམ་པོས་སྨན་པ་རྣམས་ལ་འཚོ་བྱེད་སྨན་པ་ཞེས་པ་དང་། ཁྲི་སྲོང་ལྡེ་
བཙན་གྱིས་ལྷ་རྗེ་ཞེས་པའི་གོ་ཐོབ་ཀྱི་མཚན་སྙན་གནང་བ་མ་ཟད། ཆོས་ཀྱི་
རྒྱལ་པོ་དེ་གཉིས་ཀྱིས་སྔ་ཕྱི་ག ཚིགས་ཆེན་བཅུ་གཉིས་དང་གཙིགས་ཆེན་བཅུ་
གསུམ་ཞེས་པའི་བཀའ་ཁྲིམས་བསྩལ་གནང་མཛད་དེ། གསོ་བ་རིག་པའི་བྱ་
གཞག་གོང་འཕེལ་གཏོང་རྒྱུར་དམིགས་བསལ་གྱི་མཐོང་ཆེན་གནང་བ་ལོ་རྒྱུས་
ཀྱི་དེབ་ཐེར་རྣམས་སུ་གསལ་བ་དེ་གཞན་དུ་ཤེས་བར་བྱ། །
༩. སྤུ་རྒྱལ་ བོད་ ཀྱི་ རྒྱལ་ པོ་ སུ་ ལ་ མཛེ་ནད་ བྱུང་ ནས་
གསོན་པོར་དུར་དུ་བཞུགས་པ་ཡིན་ནམ། དེ་ལས་ང་ཚོས་བོད་
ཀྱི་གསོ་ རིག་ གིས་རིམས་ནད་ ལ་ ངེས་ཤེས་ཅི་འདྲ་ཞིག་ཐོབ་
ཡོད་པ་རྟོགས་ཐུབ་བམ།
ལན། དེ་ཡང་སྤུ་རྒྱལ་བོད་ཀྱི་བཙན་པོའི་རྒྱལ་རབས་སུམ་ཅུ་པ་འབྲོང་
གཉན་ལྡེ་རུས(སྤྱི་ལོ༣༩༤ལོར་འཁྲུངས) དྭགས་པོའི་ཡུལ་ནས་མཆིམས་
བཟའ་ཀླུ་རྒྱལ་བྱ་བའི་མཛེས་མ་ཞིག་ཁབ་ཏུ་བཞེས། ཕྱིས་མི་མཛེས་པར་གྱུར་
ནས་རྒྱུ་མཚན་དྲིས་པས་རང་གི་ཡུལ་ན་ཟས་ཤིག་ཡོད་པ་དེ་མེད་པས་ལན་ཟེར།
དེ་ལེན་དུ་ཆུག་གསུངས་པས་གཡོག་མོས་སྦལ་བ་མར་ལ་བཙོས་ནས་མཛོད་དུ་
སྦས་པ་བླངས་ཏེ་བཙུན་མོ་ལ་དྲངས་པས་མདངས་ཤིན་ཏུ་མཛེས་པར་གྱུར་
22



སྟབས། རྒྱལ་པོས་ཟས་དེ་ང་རང་ཡང་ཟའོ་དགོངས་ནས་སྡེ་ཚབ་ཀྱིས་སྒོ་ཕྱེ་
ནས་གཟིགས་སྐབས་སྦལ་རོ་མཐོང་བས་རྣམ་རྟོག་སྐྱེས་པ་ལས་སྐུ་ལ་མཛེ་ནད་
ཕོག རྒྱལ་པོས་རང་གི་གདུང་རྒྱུད་ལ་ནད་ངན་གདུག་པ་ཅན་འདི་མི་ཕོག་པའི་
ཆེད་དུ་བཙུན་མོ་དང་བློན་པོ་བཅས་ཁྲིད་ནས་ཡར་ཀླུང་ཞང་མདར་བང་སོ་
བརྩིགས་ནས་གསོན་པོར་དུར་དུ་བཞུགས་པ་དང་། བང་སོའི་མིང་ལའང་
གསོན་མཆད་ཟླུམ་པོ་ཟེར་བར་གྲགས། །
དེ་ལས་ང་ཚོས་ཤེས་ཐུབ་པ་ནི། སྐབས་དེ་དུས་ནས་བོད་མཛངས་མི་
རྣམས་ཀྱིས་ཀླུ་གདོན་གྱི་ནད་དམ་མཛེ་ཡི་ནད་ཀྱི་རྒྱུ་རྐྱེན་གཙོ་བོ་ནི་སྔར་མ་
གོམས་པའི་ཟས་དང། ལྷག་པར་དུ་མི་གཙང་བ་དང་བཙོག་གྲིབ་ཕོག་པའི་
ཟས་སྐོམ་རིགས་དངོས་སུ་ཟོས་པ་ལྟ་ཅི། དེ་དག་རེག་མཐོང་གི་དབང་གིས་
ཀྱང་ནད་དུ་འགྱུར་བཞིན་ཡོད་པ་དང་། ནད་དུག་དེ་ཁ་རླངས་དང་། རླུང་དྲི།
རེག་མཐོང་བཅས་བརྒྱུད་ནས་མི་རབས་ཕྱི་མ་དང་ཉེ་འཁོར་གྱི་མི་རྣམས་ལ་
འགོས་འགྲོ་བའི་ནད་ཅིག་ཡིན་པ་ཤེས་པ་ཙམ་གྱིས་མི་ཚད། སྐབས་དེར་བོད་
ལ་ད་དུང་མཛེ་ནད་སོགས་ནད་ཡམས་ཀྱི་རིགས་ལ་ཕན་སྐྱེད་ཆེ་བའི་སྨན་
བཅོས་ཀྱི་ཐབས་ཤེས་མེད་པས་ནད་འདི་ཕན་ཚུན་བར་མི་འགོས་པར་སྔོན་
འགོག་བྱེད་པའི་ཐབས་ལམ་ཉག་གཅིག་ནི། ནད་ཡམས་ཕོག་འདུག་པའི་ནད་
པ་དེ་ནད་མེད་པའི་མི་དང་ཁ་བྲལ་ནས་རེག་པ་དང་དྲི་རླངས་ལས་འགོས་པའི་
གོ་སྐབས་མེད་པར་བཟོ་རྒྱུ་དེ་ཡིན་པ་དུས་དེ་ཙམ་ནས་བོད་མི་རྣམས་ཀྱིས་ཤེས་
ཡོད་པ་རྟོགས་ཐུབ་ཅིང་། དེ་མིན་རྒྱལ་པོ་རང་དང་སྙིང་ཉེ་བའི་བཙུན་མོ་དང་
བློན་པོ་བཅས་ལྷན་དུ་གསོན་པོར་དུར་དུ་བཞུགས་པ་འདིའི་ཤུགས་ལས་སྐབས་
དེར་ནད་འདི་སུ་ལ་ཕོག་ཀྱང་མི་བྱིངས་དང་ཁ་བྲལ་ནས་འདུག་དགོས་པ་དེ་
ལམ་ལུགས་སུ་ཆགས་ཏེ། ཀུན་གྱི་གོང་ན་གནས་པའི་རྒྱལ་པོ་ཉིད་ནས་འགོ་
བརྩམས་ནས་ལག་ལེན་དུ་བསྟར་བཞིན་ཡོད་པ་ཡང་རྟོགས་ཐུབ་པས། སྐབས་
23



དེར་རིམས་ནད་འགོས་མཆེད་ལ་དོགས་ཟོན་བྱེད་རྒྱུ་དེ་ཡུལ་སྲོལ་ལྟ་བུར་
ཆགས་ཡོད་པ་དང་། རིམས་ནད་འགོས་མཆེད་ལ་ངོས་འཛིན་གསལ་པོ་ཡོད་
ཅིང་། རིགས་རྒྱུད་ཕྱི་མ་རྣམས་ལ་ནད་དེ་མི་འབྱུང་བའི་ཆེད་དབྱེ་འབྱེད་ཀྱི་
སྲུང་མཚམས་དམ་པོ་བྱེད་པའི་ཚན་རིག་དང་མཐུན་པའི་ལྟ་བ་ངེས་ཅན་ཞིག་
ཆགས་ཡོད་པ་དང། དེང་གི་དུས་སུ་ཡང་ལག་ལེན་གྱི་རིན་ཐང་གཞལ་དུ་མ་
མཆིས་པ་ཡོད་པ་འདིས་ནད་འགོག་གི་བྱ་བར་བྱས་རྗེས་ཆེན་པོ་བཞག་ཡོད་
པར་ངེས།
༡༠. རྒྱལ་ སྲས་ སྟག་ རི་ གཉན་གཟིགས་ཀྱི་ སྤྱན་ ལ་ ཐུར་
མས་གཤག་བཅོས་བྱས་པ་ ལས་བོད་ཀྱི་མིག་འབྱེད་ རིག་ པའི་
ལག་རྩལ་ཚད་ཅི་འདྲ་ཞིག་ལ་སླེབས་ཡོད་པ་མཚོན་ཐུབ་བམ།
ལན། བོད་ཀྱི་བཙན་པོའི་རྒྱལ་རབས་སུམ་ཅུ་པ་འབྲོང་གཉན་ལྡེ་རུའི་
བཙུན་མོ་མཆིམས་བཟའ་ཀླུ་རྒྱལ་ངན་མོ་མཚོ་ལ་སྲས་དམུས་ལོང་ཞིག་བོད་
ལྕགས་བྱི་སྤྱི་ལོ༥༨༠ལོར་འཁྲུངས་པས་མཚན་ལ་དམུས་ལོང་དཀོན་པ་བཀྲས་
ཞེས་བཏགས། ཡབ་གཤེགས་ཁར་སྲས་ལ་ཞལ་ཆེམས་སུ་ཡབ་མེས་ཀྱི་ཐུགས་
དམ་གཉན་པོ་གསང་བ་ལ་མཆོད་པ་གྱིས། རྒྱལ་ཕྲན་འ་ཞའི་ཡུལ་ནས་སྨན་པ་
བོས་ལ་མིག་ཕྱེ་ནས་རྒྱལ་སྲིད་ཟུངས་ཤིག་གསུངས། ཡབ་ཀྱི་ཁ་ཆེམས་ལྟར་
རྒྱལ་སྲས་དགུང་ལོ་ལྔར་ཕེབས་དུས་བོད་ཀྱི་ཤར་ཕྱོགས་ཀྱི་རྒྱལ་ཕྲན་འ་ཞའི་ཡུལ་
ནས་འ་ཞ་རྗེ་ཞེས་བྱ་བའི་སྨན་པ་ཞིག་བོས་ཏེ། ཕོ་བྲང་ཡུམ་བུ་བླ་སྒང་གི་ཡང་
ཐོག་ཏུ་སྲས་ཀྱི་སྤྱན་ལ་གསེར་གྱི་ཐུར་མས་ཕྱེ་བ་ལེགས་འགྲུབ་བྱུང་ནས་སྐྱིད་
ཤོད་སྟག་མོ་རི་ན་རི་དྭགས་གཉན་གྱིས་རྩྭ་ཟ་བ་མཐོང་ནས་མཚན་བསྒྱུར་ཏེ་
སྟག་རི་གཉན་གཟིགས་ཞེས་གསོལ། བཙན་པོའི་དུས་སྐབས་བོད་ཀྱི་རྒྱལ་ཕྲན་
གྱི་ཁོངས་སུ་ གཏོགས་པའི་འ་ཞའི་ཡུལ་ནི་མཚོ་སྔོན་དང་ ཀན་སུའུ་ཡི་ ས་
24



མཚམས་ནས་ལྷོ་སྦད་ལན་ལ་ཐུག་གི་བར་དུ་བོད་ཀྱི་ཤར་མཐར་གཞུ་དབྱིབས་
ལྟར་བསྐོར་ནས་ཡོད་པ་དང། དེའི་རྒྱ་ཁྱོན་ལ་ལེ་དབར་སྟོང་ཕྲག་ཙམ་ཡོད་
པས་དེ་དང་ཉེ་བའི་བོད་ཀྱི་ཁྱབ་ཁོངས་སུ་གནས་པའི་རྒྱལ་ཕྲན་ལ་བོད་རྣམས་
ཀྱིས་འ་ཞ་ཞེས་འབོད་པ། དེ་བཞིན་འ་ཞའི་སྨན་པས་རྒྱལ་སྲས་ཀྱི་སྤྱན་ལ་ཐུར་
མས་གཤག་བཅོས་བྱས་ནས་ད་བར( ༢༠༡༡ལོའི་བར)ལོ༡༤༢༦ལོན་ཡོད་
གཤིས། སྐབས་དེ་དུས་ནས་བོད་ལ་མིག་ནད་བར་འགྲིབ་ཐུར་མས་ཕྱེ་བའི་
ལག་རྩལ་ཡོད་པ་གསལ་པོར་འཁུམས་པས་བོད་ཀྱི་མིག་འབྱེད་ལག་རྩལ་དེ་
འཛམ་གླིང་མིག་འབྱེད་རིག་པའི་མདུན་གྲལ་དུ་སླེབས་ཡོད་ཅེས་བརྗོད་ཆོག
གང་ལགས་ཤེ་ན། རྒྱ་ནག་གི་སྨན་པས་སྤྱི་ལོ༦༢༤ལོར་མིག་ནད་བར་འགྲིབ་
ལ་གཤག་བཅོས་བྱས་པར་བཤད་པས་ད་བར་ལོ༡༣༨༧ལས་ཕྱིན་མེད་ཅིང་
བོད་ལས་ལོ༣༩ ཕྱི་བ་ཡོད་པ་དང། ནུབ་ཕྱོགས་གསོ་རིག་པས་དུས་རབས་
བཅོ་བརྒྱད་པའི་ནང་མིག་ནད་བར་འགྲིབ་ལ་གཤག་བཅོས་བྱས་པར་འཁོད་
པས་བོད་ལས་ལོ༡༡༡༥ལྷག་ཙམ་ཕྱི་བ་ཡོད་པ་རྒན་དབང་འདུས་མཆོག་གིས་
གསུངས་འདུག ཡིན་ཡང་ཕྱིས་སུ་བོད་ཀྱི་གཤག་ལས་ལ་རྐྱེན་སྣ་ཚོགས་ཀྱི་
དབང་གིས་ཉམས་རྒུད་ཆེན་པོ་བྱུང་ནས་དེའི་སྐོར་གྱི་ལག་ལེན་ཕལ་མོ་ཆེ་
གཞུང་ཚིག་རྐམ་པོ་ཁོ་ན་ལས་ཉམས་ཟིན་ཀྱང་། མིག་ནད་བར་འགྲིབ་ལ་ཐུར་
མ་འཕེན་པའི་ལག་ལེན་ཆ་ཚང་ད་ལྟའི་བར་རྒྱུན་བཞུགས་ཡོད་པ་ཚང་མས་
ཤེས་གསལ་ལྟར་ལགས།
༡༡. རང་ རེའི་གསོ་དཔྱད་ཀྱི་ ལོ་ རྒྱུས་ཐོག་ལུགས་ཆེན་
གསུམ་ཞེས་གྲགས་པ་དེ་བོད་ལ་དར་ཚུལ་ཇི་ལྟར་ཡིན་ནམ།
ལན། ཆོས་རྒྱལ་སྲོང་བཙན་སྒམ་པོའི་སྐུ་དུས་ནས་ཕྱི་ཕྱོགས་ལ་ཤེས་
ཡོན་གྱི་སྒོ་མོ་ཕྱེ་སྟེ་མི་རིགས་གཞན་གྱི་མཁས་པ་བོད་དུ་གདན་ཞུ་བ་དང་། མི་



རིགས་རང་གི་ལོ་པཎ་ ཕྱིར་སློབ་སྦྱོང་དུ་མངགས་པ། རྒྱལ་ཁབ་གཞན་གྱི་
བསྟན་བཅོས་བོད་སྐད་དུ་བསྒྱུར་བ། མི་རིགས་རང་གི་ཤེས་རིག་ཡིག་ཐོག་ཏུ་
བཀོད་པ་བཅས་བྱས་ནས་རྒྱལ་པོ་འདིའི་སྐུ་དུས་ལ་བོད་ཀྱི་ཤེས་བྱ་རིག་པའི་
གཙུག་ལག་ཀྱང་ནོར་འཛིན་སྒེག་མོའི་ཁུར་དུ་ལྕི་བ་ཞིག་སྤེལ་ཡོད། གསོ་རིག་
གི་ཐད་ལ་སྐབས་དེར་འཛམ་གླིང་གསོ་རིག་གི་ཡང་རྩེར་སོན་པའི་སྔོན་ཐོན་
གསོ་རིག་སྟེ། ལུགས་ཆེན་གསུམ་དུ་གྲགས་པའི་རྒྱ་གར་དང་རྒྱ་ནག ཏ་ཟིག་
གསུམ་གྱི་གསོ་རིག་གི་མཁས་དབང་བོད་དུ་གདན་དྲངས་ནས་དེ་དག་གི་གསོ་
དཔྱད་ཀྱི་ལེགས་ཆར་སློབ་སྦྱོང་བྱེད་པའི་སྲོལ་བཙུགས། དེའི་ཚུལ་རགས་ཙམ་
བཀོད་ན། སྤྱི་ལོ༦༤༡ལོར་རྒྱ་བཟའ་ཝུན་ཤིང་ཀོང་ཇོ་བོད་ཀྱི་རྒྱལ་པོ་སྲོང་
བཙན་སྒམ་པོར་བཙུན་མོ་ཕེབས། སྐབས་དེ་ཙམ་ལ་རྒྱ་གར་གྱི་སྨན་པ་བྷ་ར་དྷ་
ཛ་དང་། རྒྱ་ནག་གི་སྨན་པ་ཧེན་ཝན་ཧང་དེ། ཏ་ཟིག་གི་སྨན་པ་ག་ལེས་ནོས་
ཞེས་བྱ་བ་གསུམ་བོད་ལ་རྒྱལ་པོའི་སྙུན་གསོ་བར་སྤྱན་དྲངས་པ་ལ་བརྟེན། རྒྱ་
གར་གྱི་སྨན་པས་འབུ་ཤག་མ་བུ་ཆེ་ཆུང་དང་སྦྱོར་བ་མར་གསར། རྒྱ་ནག་གི་
སྨན་པས་རྒྱ་དཔྱད་ཐོར་བུ་ཆེ་ཆུང་། ཏ་ཟིག་གི་སྨན་པས་མགོ་སྔོན་བསྡུས་པ་
དང་དེ་ཕོ་རྨ་བྱ་ནེ་ཙོ་གསུམ་གྱི་དཔྱད་སོགས་གསོ་དཔྱད་ཀྱི་གཞུང་བསྣམས་
ནས་ཕེབས་པ་རྣམས་ལོ་ཙཱ་བས་བོད་ཡིག་ཏུ་བསྒྱུར། རྒྱ་གར་དང༌། རྒྱ་ནག་
ཏ་ཟིག་བཅས་ནས་ཕེབས་པའི་སྨན་པ་གསུམ་གྱིས་རང་རང་གི་རྒྱལ་ཁབ་ཀྱི་
གསོ་དཔྱད་དེ། ལུགས་སྡེ་གསུམ་གྱི་སྙིང་པོ་བླངས་ནས་མཁས་པ་གསུམ་ག་
མཉམ་བགྲོས་སྒོས་མི་འཇིགས་པའི་མཚོན་ཆ་ཞེས་པའི་གསོ་དཔྱད་ཀྱི་གཞུང་
བམ་པོ་བདུན་ཡོད་པ་གསར་དུ་བརྩམས་ནས་བཙན་པོར་ཕུལ་བས་རྗེ་རབ་ཏུ་
དགྱེས་ཤིང་། རྒྱལ་པོ་ཉིད་ཀྱིས། ལུགས་ཆེན་གསུམ་པོའི་ཚུལ་དག་མ་རྟོགས་
ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །བདག་དང་གཞན་ལ་ཕན་པར་
མི་ནུས་པས། ། བར་སྣང་མཁའ་ལ་ཇི་ལྟར་མཐོས་སྙབ་བཞིན། ། ཞེས་



ལུགས་ཆེན་གསུམ་གྱི་གསོ་རིག་གི་ཤིང་རྟའི་སྲོལ་གསར་དུ་ཕྱེ་ཞིང་། བོད་ཀྱི་
སྨན་པ་ཚང་མས་རང་རེའི་གསོ་དཔྱད་ལ་མཐར་ཕྱིན་པར་བསླབ་པ་མ་ཟད།
ལུགས་ཆེན་གསུམ་གྱིས་གཙོས་ཕྱི་ནང་གི་གསོ་དཔྱད་ཅི་རིགས་པ་ཐམས་ཅད་
ལ་སློབ་སྦྱོང་བྱེད་དགོས་པའི་ལམ་སྲོལ་བཙུགས། །
ལོ་རྒྱུས་ཡིག་ཚང་དུ་བཀོད་པ་ལྟར་ན་མི་འཇིགས་པའི་མཚོན་ཆ་ཞེས་
པའི་གཞུང་འདི་ནི་ལུགས་ཆེན་གསུམ་གྱི་དགེ་མཚན་རྣམ་པར་གསལ་ཞིང་བོད་
རང་གི་སྲོལ་རྒྱུན་གསོ་རིག་དང་འཚོ་བའི་ཁྱད་འཕགས་ཀྱི་ཡོན་ཏན་དུ་མ་དང་
ལྡན་པའི་གསོ་དཔྱད་ཀྱི་གཞུང་གསར་བ་ཞིག་ཡིན་སྲིད་མོད། འོན་ཀྱང་ལོ་
རྒྱུས་ཀྱི་ཀྱོག་ལམ་རིང་མོ་དང་དུས་རབས་ཀྱི་འགྱུར་བའི་ཁྲོད་གཞུང་འདི་ཉིད་
ཉམས་བརླག་ཏུ་སོང་ནས་བདག་ཅག་ཕྱི་རབས་པ་རྣམས་ལ་མཇལ་ཀློག་གི་གོ་
སྐབས་བྲལ་བ་ནི་སེམས་སྐྱོ་བ་ཞིག་ཡིན་མོད། གོང་བཞིན་གསོ་རིག་གཞན་གྱི་
དགེ་མཚན་དང་སྙིང་པོ་བསྡུ་ལེན་བྱེད་པའི་མིག་རྒྱང་རིང་བའི་ཐབས་ལམ་
འདིས་མི་རིགས་རང་ཉིད་ཀྱི་གསོ་རིག་ལ་ཁ་སྐོང་དང་ཁ་གསབ་བྱས་ནས། དེ་
ཉིད་འཐུས་སྒོ་ཇེ་ཚང་དང་ཕུན་སུམ་ཇེ་ཚོགས་སུ་གཏོང་བ་ལ་བླ་ན་མེད་པའི་
སྐུལ་ཕན་དང་མཐུན་རྐྱེན་སྦྱར་ཡོད་པ་ནི་སྨོས་མ་དགོས།
༡༢. ཆོས་ རྒྱལ་ སྲོང་ བཙན་ སྒམ་ པོ་ དང་ ཁྲི་ སྲོང་ ལྡེ་
བཙན་རྣམ་ གཉིས་ཀྱིས་ གསོ་དཔྱད་ཀྱི་ཐད་ ལ་ གཙིགས་ཆེན་
བཅུ་ གཉིས་ དང་ གཅིགས་ ཆེན་ བཅུ་ གསུམ་ ཞེས་ པའི་ བཀའ་
ཁྲིམས་བསྩལ་ བ་ དེའི་ ནང་ དོན་ཅི་ ཡིན་ པ་ དང་། དེར་དོན་
སྙིང་ཅི་ཡོད་དམ།
ལན། ཆོས་རྒྱལ་སྲོང་བཙན་སྒམ་པོས་བོད་ཀྱི་གསོ་རིག་གི་བྱ་གཞག་སྒོ་
ཀུན་ནས་འཕེལ་རྒྱས་དང་དར་སྤེལ་གཏོང་བའི་བྱ་ཐབས་རབ་དང་རིམ་པ་སྤེལ་



བ་མ་ཟད། སྨན་དཔྱད་ཀྱི་ལས་དོན་པ་རྣམས་ལ་འཚོ་བྱེད་སྨན་པ་ཞེས་པའི་
མཚན་སྙན་དམིགས་བསལ་དུ་གནང་བ་དང་སྦྲགས། སྲིད་ཀྱི་ཐོག་ནས་སྨན་
པ་ལ་མཐོང་ཆེན་བྱེད་དགོས་པའི་བཀའ་ཁྱབ་སྟེ། གགས་ཆེན་དགུ་དང་
གགས་ཆུང་གསུམ་གྱི་བཀའ་ཁྲིམས་ལེགས་པར་བསྩལ། དེའི་ཕྱིས་སུ་ཆོས་
རྒྱལ་ཁྲི་སྲོང་ལྡེ་བཙན་གྱིས་སྔར་ཡབ་མེས་ཀྱིས་བསྒྲགས་པའི་བཀའ་གཙིགས་
བཅུ་གཉིས་ཀྱི་སྟེང་ཁ་གསབ་ནས་བཀའ་ག ཚིགས་བཅུ་གསུམ་ཞེས་པ་བསྒྲགས་
པར་མཛད་པ་ནི། འཚོ་མཛད་སྨན་པར་གྱུར་པ་འདི་རྣམས་ལ། ། བོད་
འབངས་མགོ་ནག་ཡོངས་ཀྱིས་བཀུར་བར་གྱིས། །ཅི་ཕྱིར་འདིས་ནི་ཚེ་སྲོག་
སྟེར་བའི་ཕྱིར། །མགོ་ནག་ཡོངས་ཀྱི་ལྷ་ནི་བཙན་པོ་སྟེ། །དེ་ཡིས་བཀུར་བས་
མཚན་ཡང་ལྷ་རྗེ་ ཐོགས། ། འགྲོ་བའི་མགོན་ཡིན་གྲལ་གྱི་གོང་ལ་ཞོག །
འབོལ་གྲུམ་སྟག་གཟིག་ཟ་འོག་གདན་དུ་ཐོངས། །སྐྱེལ་བསུ་རྟས་ཀྱིས་རྐང་གླ་
གསེར་དུ་ཕུལ། །ཅི་གསུངས་དང་ལོངས་སྨན་པའི་བཀའ་མ་གཅོག ། རྒྱལ་
སྲིད་ཡིན་ཡང་མི་ཕངས་སྲོག་རིན་ཡིན། །བཅོས་ནོར་ལག་དགྲས་ཤི་ཡང་སྟོང་
མ་ལེན། །སྨན་དུ་ཐལ་བ་སྦྱར་ཀྱང་སྨན་རིན་གསེར་དུ་རྫོངས། །ཞལ་དུ་
སྐྱེམས་ཞུས་ཤ་གཟུག་རྒྱུན་དུ་དྲོངས། ། རྒྱུན་དུ་བསྟེན་ཕྱིར་ངོ་ཁ་ལྐོག་སྨྲས་
སྤོངས། །ནམ་བེར་དར་ཟབ་ལྷམ་དང་རྒྱམ་ཐག་ཕུལ། །ཀུན་གྱིས་འཁུར་ལས་
ཕྱག་དང་ཞེ་ས་གྱིས། །ཚེ་འདིར་དྲིན་ཆེ་དྲིན་ལན་ཡུན་དུ་སོམས། །ང་ཡིས་
ཕུལ་བའི་བླ་གཅིགས་བཅུ་གསུམ་པོ། །གང་གིས་འགལ་ཡང་ཆད་པས་གཅད་
པར་བྱ། ། ཞེས་སྲོང་བཙན་སྐབས་སུ་གནང་བའི་གཙིགས་ཆེན་དགུ་དང་
གཙིགས་ཆུང་གསུམ་ལས་ཡང་ཕྲ་ཞིབ་ལྡན་པའི་གཙིགས་ཆེན་བཅུ་གསུམ་ཞེས་
པ་བཀའ་ཁྱབ་བསྒྲགས་གནང་མཛད་དེ། གསོ་བ་རིག་པའི་བྱ་གཞག་གོང་
འཕེལ་གཏོང་རྒྱུར་དམིགས་བསལ་གྱི་མཐོང་ཆེན་གནང་བ་དང༌། བོད་ཀྱི་གསོ་
རིག་དར་སྤེལ་གྱི་མདུན་ལམ་ཇེ་ཡངས་སུ་ཡང་བཏང་།



རྒྱལ་པོ་དེ་གཉིས་ཀྱིས་གསོ་དཔྱད་པ་རྣམས་ལ་འཚོ་བྱེད་སྨན་པ་དང་ལྷ་
རྗེ་ཞེས་པའི་ཐོབ་ཐང་གི་མཚན་སྙན་གནང་བ་དང་། གཙིགས་ཆེན་བཅུ་
གཉིས་དང་བཅུ་གསུམ་ཞེས་པའི་དམིགས་བསལ་གྱི་བཀའ་ཁྲིམས་བསྩལ་བ་
འདི་དག་ལ་བརྟེན་ནས་བོད་གངས་ཅན་གྱི་གསོ་དཔྱད་པ་ཀུན་ལ་སྐུལ་སློང་
ཆེན་པོ་ཐོབ་ཅིང་། འདི་དག་སྒུལ་ཤུགས་བྱས་ནས་སྔར་བས་ལྷག་ཏུ་ཕྱི་ནང་གི་
གསོ་དཔྱད་ཐམས་ཅད་ལ་དཀའ་སྤྱད་ཤུགས་དྲག་སྒོས་འབད་པ་ལྷུར་ལེན་བྱས་
ཏེ། གཡུ་ཐོག་རྙིང་མ་ཡོན་ཏན་མགོན་པོས་མཚོན་གསོ་རིག་གི་མཁས་དབང་
མང་པོ་བྱུང་ཞིང་། དེ་དག་གི་ཐུན་མོང་བརྩོན་འགྲུས་ལ་བརྟེན་བོད་ཀྱི་གསོ་བ་
རིག་པ་ཡར་ངོའི་ཟླ་བ་བཞིན་གོང་ནས་གོང་དུ་འཕེལ་ཏེ་ད་ལྟ་བོད་གདོང་
དམར་ཅན་མི་ཚད། འཛམ་བུ་གླིང་གི་མིའི་རིགས་ཀུན་གྱི་སྤྱི་ནོར་ལྟ་བུར་གྱུར་
ནས་བེད་སྤྱོད་བྱེད་བཞིན་ཡོད་པའི་དཔལ་ལྡན་རྒྱུད་བཞི་ཡང་དུས་དེ་ཙམ་ལ་
གྲུབ་པ་འདི་ལགས། འདི་ཙམ་ལས་བོད་ཀྱི་བཙན་པོ་འདི་གཉིས་ཀྱི་རྒྱང་རིང་
གི་མིག་རྒྱུ་དང་ཡངས་པའི་མཁྱེན་དཔྱོད་རྟོགས་ཐུབ་ཅིང་། གསོ་དཔྱད་ལ་
སློབ་སྦྱོང་བྱས་པའི་སྦྱངས་འབྲས་ལ་གཞིགས་ནས་གགས་ཆེ་ཆུང་གི་ཆོ་ལོ་
དང་། འཚོ་བྱེད་སྨན་པ་དང་ལྷ་རྗེ་ཞེས་པའི་གོ་གནས་སྤྲོད་པ་སོགས་ཀྱི་སྒོ་ནས་
གསོ་དཔྱད་ཀྱི་བསྟན་པ་དར་ཞིང་རྒྱས་པར་མཐུན་རྐྱེན་དང་བཀུར་བསྟི་བླ་ན་
མེད་པ་བསྒྲུབས་པའི་བཀའ་དྲིན་རྗེས་སུ་དྲན་པར་རིགས་སོ། ། །
༡༣. གཡུ་ ཐོག་ པ་ ཞེས་ པའི་ མཚན་ འདི་ དང་ ཐོག་ ཇི་
ལྟར་བྱུང་བ་ཡིན་ནམ།
ལན། གཡུ་ཐོག་པ་ཞེས་པའི་མཚན་འདི་དང་པོ་རྒྱ་གར་བཛྲ་ལ་ཐོགས་
པ་ཡིན་ལ། རྒྱ་གར་བཛྲ་ནི་སྨན་པ་དུང་གི་ཐོར་ཅོག་ཅན་གྱི་གདུང་རྒྱུད་ལས་
བྱུང་བའི་སྲོང་བཙན་སྒམ་པོའི་བླ་སྨན་ཡབ་བློ་གྲོས་བཤེས་གཉེན་དང་། ཡུམ་



ཇོ་མོ་དཀོན་ཅོག་བཟང་མོ་གཉིས་ཀྱི་སྲས་སུ་འཁྲུངས། སྐུ་ཆུང་དུས་ནས་ཡབ་
ཀྱི་མདུན་ནས་གསོ་རིག་སྦྱངས་བརྩོན་མཛད་དེ་མཁས་པར་གྱུར་པ་དང་།
ཕྱིས་སུ་བོད་ཀྱི་བཙན་པོའི་རྒྱལ་རབས་སོ་བཞི་པ་གུང་རི་གུང་བཙན་དང་སོ་ལྔ་
པ་མང་སྲོང་མང་བཙན་གྱི་བླ་སྨན་པ་མཛད།
གཡུ་ཐོག་པ་ཞེས་པའི་མཚན་བྱུང་ཚུལ་སྔོན་གྱི་གཏམ་རྒྱུད་ལྟར་ན། རྒྱ་
གར་བཛྲ་ཞེས་པའི་སྨན་པ་མཁས་པ་འདི་ཉིད་ལྷ་སའི་སྟོད་ལུང་སྐྱིད་སྣ་ཞེས་
པར་བཞུགས་ནས་སྨན་དཔྱད་ཀྱི་འཕྲིན་ལས་སྐྱོང་སྐབས་ཀྱི་ཉིན་ཞིག་ལ།
སྟོད་ལུང་གི་ཟམ་མོ་ཆེའི་འགྲམ་དུ་བུད་མེད་མཚར་མོ་ཞིག་གིས་མཁས་པ་ཆེན་
པོ་ཁྱེད་བདག་གི་ཡུལ་དུ་ནད་པ་ཞིག་གཟིགས་པར་ཕེབས་པར་ཞུ་ཞེས་ནན་
གྱིས་ཞུས་ནས། རྒྱ་གར་བཛྲ་བུད་མེད་དེ་དང་ལྷན་དུ་སྔར་མཐོང་མ་མྱོང་བའི་
ཡུལ་མཁར་ཆེན་པོ་བཀོད་ཅིང་འདོད་ཡོན་དུ་མ་ལྡན་པ་ཞིག་གི་ནང་དུ་ཕེབས་
ཚེ། དེ་ན་སྔགས་པ་ནག་པོའི་ཆས་རལ་ཅོག་དང་ལྡན་ལ་གཟུགས་བོངས་ཆེན་
པོ་ཅན་ཞིག་ལ་ནད་ཤིན་ཏུ་ཐུ་བ་ཞིག་གིས་ཐེབས་ནས་འཁུན་སྒྲ་འདོན་བཞིན་
པ་མཐོང། རྒྱ་གར་བཛྲས་ནད་པ་དེ་ལ་བལྟ་རེག་དྲི་གསུམ་གྱི་སྒོ་ནས་ལེགས་
པར་བརྟགས་རྗེས། ཁོང་དུ་ཁྱུང་ལྔ་དང་དངུལ་ཆུའི་རིལ་བུ་སོགས་བཏང་བ་
དང་། ཕྱི་ལ་བྱུག་པ་བསྟེན་པ་སོགས་ཀྱིས་སྨན་བཅོས་མཛད་ནས་འདྲེ་དེ་ནད་
ལས་གྲོལ། བྱ་དགའ་ལ་རྫས་ལོངས་སྤྱོད་དུ་མ་ཕུལ་བ་མ་ཟད། དེ་ནས་བཟུང་
སྨན་བླ་དྲང་སྲོང་རིག་འཛིན་བརྒྱུད་པ་དང་བཅས་པའི་སྡོངས་གྲོགས་བྱེད་པར་
ཁས་བླངས་ཤིང་། འདྲེ་དེས་རྒྱ་གར་བཛྲ་རྗེ་བཞིན་བཀུར་བས་འདྲེ་རྗེ་ཐོགས།
དེ་ནས་སྔར་གྱི་བུད་མེད་དེ་ཉིད་ཀྱིས་འདྲེ་རྗེ་རྒྱ་གར་བཛྲ་སྔར་གྱི་ཟམ་སྣེར་
བསྐྱལ་ཏེ་བདག་གིས་ཀྱང་ཁྱེད་ལ་བྱ་དགའ་འབུལ་རྒྱུ་ཡིན་ལ། སང་ཉིན་ད་
ཚོད་ཟམ་སྣེ་འདིར་བྱོན་ཟེར་བ་དང་སྦྲགས་བུད་མེད་དེ་རླུང་འཚུབ་ཆེན་པོ་ཞིག་
ཏུ་བརྫུས་ནས་བྲག་རི་ལ་ཐིམ། ཕྱི་ཉིན་འདྲེ་རྗེ་རྒྱ་གར་བཛྲ་བུད་མེད་དེས་ཟེར་



བ་ལྟར་ཟམ་སྣེར་ཕེབས་ཚེ། བུད་མེད་སྐེད་པ་ཡན་གསེར་གཡུས་བརྒྱན་པའི་
རོ་གཅིག་ཆུས་ཁྱེར་ནས་ཟམ་པའི་འཁོར་ལ་ཐོགས་པ་མཐོང་དེ། ཁོང་གིས་
བུད་མེད་དེས་ཟེར་བའི་བྱ་དགའ་འདི་ཡིན་པ་ཤེས་ནས་རོ་དེ་ལས་རྒྱན་ཆ་
རྣམས་ཚགས་བྱས་ཏེ་བསྣམས་ནས་ཁྱིམ་ལ་ཕེབས་རྗེས་རང་གི་ཁང་ཐོག་ཏུ་
བཀྲམས་ནས་བསྐམ། སྐབས་དེར་རི་ལྡེབས་ནས་ཕྱུགས་རྫི་རྣམས་ཀྱིས་གཡུ་
བཀྲམས་པ་མཐོང་སྟེ་རྒྱ་གར་བཛྲ་ལ་གཡུའི་ཐོག་ཕུབ་འདུག་བྱས་པ་ལས་གཡུ་
ཐོག་པ་ཞེས་པའི་མཚན་ཐོགས་པར་གྲགས།
སྤྱིར་བོད་ཀྱི་བརྩམས་ཆོས་དག་ཏུ་རབ་བཏགས་དང་གཟུགས་རྒྱན་སྣ་
ཚོགས་ཀྱི་སྒོ་ནས་རྩོམ་ཚུལ་ནི་བོད་རང་གི་སྲོལ་རྒྱུན་གྱི་རྩོམ་པའི་སྒྱུ་རྩལ་ཞིག་
ཡིན་ལ། སྐབས་འདིར་མཚོན་ན་གཏམ་རྒྱུད་ཀྱིས་ཟུར་བརྒྱན་ནས་ལྷ་འདྲེ་
རྣམ་པའི་གཟུགས་སུ་བཀོད་དེ་མཛེས་པར་སྤྲོས་ཡོད་པ་ནི་ལྷང་ངེར་གསལ་
མོད། ཕྱོགས་ཀུན་ནས་བསྙེན་བཀུར་དང་ཟང་ཟིང་གི་འབུལ་རྫས་ཕུན་སུམ་
ཚོགས་པ་ཐོབ་ནས་གཡུ་མང་པོ་བཀྲམ་པས་མཚན་ལ་གཡུ་ཐོག་པ་ཞེས་སྙན་
པའི་གྲགས་པ་ཐོབ་པ་ནི་དོན་དངོས་ཀྱི་གནས་ཚུལ་དེ་གཞིར་བཟུང་པ་ཡིན་
པར་མངོན། དེའི་རྗེས་ནས་གཡུ་ཐོག་འདྲེ་རྗེ་རྒྱ་གར་བཛྲའི་གདུང་རྒྱུད་ཕྱི་མ་
རྣམས་ལ་གཡུ་ཐོག་པ་ཞེས་ཐོགས་པ་ཡིན་ནོ། །
༡༤ གཡུ་ཐོག་ཁྱུང་པོ་རྡོ་རྗེ་ཡིས་སྨན་པ་རྣམས་ལ་སྤང་
བླང་གི་བསླབ་བྱ་ཉེར་དགུ་ གནང་ཡོད་པ་དེའི་ནང་དོན་ཅི་
ཡིན་ནམ། །
ལན། གཡུ་ཐོག་ཁྱུང་པོ་རྡོ་རྗེ་ནི་ཡབ་འདྲེ་རྗེ་རྒྱ་གར་བཛྲ་དང་ཡུམ་
དགའ་སྐྱོང་མ་ཟུང་གི་རིགས་ཀྱི་སྨྱུ་གུར་སྐུ་འཁྲུངས་ཤིང་། སྐུ་ན་ཕྲ་མོའི་དུས་
ནས་ཡབ་ཀྱི་དྲུང་ནས་གསོ་དཔྱད་བསླབ་སྟེ་རིམ་གྱིས་སྨན་དཔྱད་ཀྱི་གཞུང་



དང། ལག་ལེན་གང་གི་ཆ་ལའང་གདེང་དང་ལྡན་པའི་མཁས་པའི་ཡང་རྩེར་
གྱུར་ཏེ་སྐབས་དེའི་རྒྱལ་པོ་འདུས་སྲོང་མང་པོ་རྗེ་རླུང་གནམ་འཕྲུལ་གྱི་བླ་སྨན་
མཛད། རྗེ་དེ་ཉིད་ཀྱིས་ཇི་སྲིད་ནམ་འཚོའི་བར་རང་དོར་གཞན་གཅེས་དང་།
འགྲོ་ཕན་དོན་གཉེར་གྱིས་དུག་གསུམ་གྱིས་བསྐྱེད་པའི་རླུང་མཁྲིས་བད་ཀན་
སོགས་ཀྱིས་མནར་བའི་འགྲོ་བ་ནད་པ་མཆོག་དམན་འབྱོར་རྒུད་ལ་མ་ལྟོས་
པར་རེ་བ་སྐོང་བར་མཛད་དེ། རྒྱ་ཆེའི་ནད་པའི་དོན་དུ་ཐུགས་བསྐྱེད་རྣམ་
པར་དག་པ་སོགས་གཞན་གྱིས་དོ་ཟླ་དང་བྲལ་བ་ལྟ་བུར་གྱུར་ཏེ་ཕྱི་རབས་
རྣམས་ལ་མིག་དཔེ་བཟང་པོ་བཞག་པ་མ་ཟད། ཁོང་གིས་ད་དུང་མི་ཚེ་ཧྲིལ་
བོའི་ཉམས་མྱོང་དང་མཐོང་ཐོས་སུ་གྱུར་པ་ཐམས་ཅད་ཕྱོགས་བསྡོམས་བྱས་
ནས་ཐུགས་བརྩེ་ཆེན་པོས་ཉེ་བར་གདམས་ཏེ། བུ་སློབ་དང་སྨན་པ་ཀུན་ལ་
སྤང་བླང་གི་རྩ་དོན་ཉེར་དགུ་བསླབ་བྱའི་ཚུལ་དུ་བསྒྲགས་པར་མཛད་ཡོད་པ་
ནི། དྲེགས་མེད་བྱམས་པའི་སེམས་ཀྱིས་ནད་པ་བསྐོར། །ངལ་དུབ་ཁྱད་དུ་
བསད་ནས་ནད་པ་བསྐོར། །ཕྱོགས་ཆ་ཉེ་རིང་མེད་པས་ནད་པ་བསྐོར། །མི་
ངོ་ནོར་ངོར་མ་བལྟ་ནད་པ་བསྐོར། །སེར་སྣ་འདུ་འཛི་མེད་པར་སྨན་སྦྱིན་
བཏང་། །ཁས་བླངས་དོན་ཐོག་མི་རྒྱུག་སྨན་པ་འཚལ། །བློ་བྲིད་རྫུན་འཕྲུལ་
བྱེད་ན་སྨན་པ་འཚལ། །ལེ་ལོ་ཆང་དབང་སོང་ན་སྨན་པ་འཆལ། །མི་ཤེས་
ཤེས་པར་རློམ་ན་སྨན་པ་འཆལ། །མི་སྲོག་ཚོད་ལེན་བྱེད་ན་སྨན་པ་འཆལ། །
ཤེས་མེད་འོ་དོད་འབོད་ན་སྨན་པ་འཆལ། །མྱོང་བྱེད་ཁ་ཏ་བྱེད་ན་སྨན་པ་
འཁྲུལ། །ཚ་གྲང་སྡེབས་ལ་མི་མཁས་སྨན་པ་འཁྲུལ། །བསིལ་དྲོད་ཕྱོགས་ལོག་
བྱེད་ན་སྨན་པ་འཁྲུལ། །ཟས་དང་སྤྱོད་ལམ་མི་མཐུན་སྨན་པ་འཁྲུལ། ། ཁ་
དམར་གཏར་བསྲེག་མི་ཤེས་སྨན་པ་འཁྲུལ། །ཚིག་དང་ཉམས་ལེན་འཛོལ་ན་
སྨན་པ་འཁྲུལ། །དུག་ཆུ་ཆང་ལ་དགའ་ན་སྨན་པ་སྨྱོ། །གཡོ་སྒྱུ་སྡིག་ལ་དགའ་
ན་སྨན་པ་སྨྱོ། །མཐོ་འཇུག་ངན་ལ་སྡང་ན་སྨན་པ་སྨྱོ། །བུད་མེད་གཡེམ་ལ་



དགའ་ན་སྨན་པ་སྨྱོ། །དོན་མེད་བསྐུར་འདེབས་དགའ་ན་སྨན་པ་སྨྱོ། །སྨན་
སྦྱོར་སྡེབས་ལ་མི་བརྟེན་སྨན་པ་སྨྱོ། ། མཚན་ཉིད་རྒྱ་ཆེ་མཁས་ན་སྨན་པ་
ཡིན། །མན་ངག་དོན་ལ་མཁས་ན་སྨན་པ་ཡིན། །ཚིག་དོན་འགལ་འཁྲུལ་
འབྱེད་ན་སྨན་པ་ཡིན། །གཉེན་པོ་ནད་ཀྱི་ཐོག་འབབ་སྨན་པ་ཡིན། །ལག་
ལེན་གནད་དུ་དྲིལ་ན་སྨན་པ་ཡིན། །བྱང་ཆུབ་སེམས་མཆོག་ལྡན་ན་སྨན་པ་
ཡིན། །ཞེས་ནད་པ་བསྐོར་བའི་རྩ་དོན་ལྔ་དང་། འཆལ་སྤྱོད་དྲུག འཁྲུལ་
སྤྱོད་དྲུག སྨྱོ་སྤྱོད་དྲུག སྨན་པའི་མཚན་ཉིད་དྲུག་བཅས་རྣམ་གྲངས་ཉེར་
དགུ་པོ་སྲོལ་བཏོད་ཅིང་བསྒྲུགས་པར་མཛད་པ་འདི་ནི་འཚོ་བྱེད་སྨན་པ་རྣམས་
ཀྱིས་སྨན་བཅོས་ལག་ལེན་གྱི་སྐབས་སུ་ངེས་པར་དུ་ཡིད་གཟབ་གནང་དགོས་
པའི་གཤིས་སྤྱོད་ཀྱི་རྩ་བའི་སྲུང་བྱ་དང་། སྨན་བཅོས་ལག་ལེན་བྱེད་སྐབས་
བརྩི་སྲུང་བྱེད་དགོས་པའི་རྩ་བའི་ལམ་ལུགས་ལྟ་བུའང་ཡིན། འདི་ལས་ཚེ་
རིག་འཛིན་པ་རྣམས་ཀྱི་གཤིས་རྒྱུད་དང་ཀུན་སྤྱོད་སོགས་སྒོ་གང་ས་ནས་
མཉམ་འཇོག་དང་། ཡོ་བསྲང་། ལེགས་བཅོས་བཅས་བྱེད་པར་སློབ་སྟོན་གྱི་
ནུས་པ་ཆེས་ཆེར་ཐོན་ཡོད་པ་ནི་གདོན་མི་ཟ་ཞིང། རྨད་བྱུང་གི་ལེགས་བཤད་
རིན་པོ་ཆེ་འདི་བཞིན་གང་ལ་གང་འགྲིག་སྒོས་སྨན་པ་རྣམས་ཀྱིས་ལག་ཏུ་ལེན་
ཤེས་དགོས་པ་ཤིན་ཏུ་གལ་ཆེ་ཕྱིར། དཔལ་ལྡན་རྒྱུད་བཞིའི་སྨན་པའི་ལེའུར།
སྤྱོད་པ་སྤང་བླང་གཉིས་ལས་མི་དགེ་སྤང་། །སྨྱོ་འཆལ་ཐོ་ཅོ་སྡིག་པ་ངན་སྤྱོད་
དོར། །@ ཞེས་པའང་ཆུ་འགོ་གངས་ལ་ གཏུགས་པའི་དཔེ་བཞིན་གསལ།
སྨན་པ་ལྷ་རྗེ་ཚོར་བྱ་ར་སྒྲིམ་ཞིག་གསུངས་པའི་སྨན་པའི་གཤིས་སྤྱོད་ཀྱི་མགུར་
ཚན་འདི་ནི་འཛམ་གླིང་གི་གསོ་དཔྱད་གཤིས་སྤྱོད་ལས་སྔ་ཤོས་ཀྱི་གྲས་ཡིན་པ་
དང་། རྒྱུ་ནོར་རང་སྒེར་གྱི་སེར་སྣ་སོགས་བདག་འཛིན་གྱི་དྲི་མས་མ་སྦགས་
པའི་ལྷག་བསམ་གྱི་པད་དཀར་ཆུན་པོ་ནི་གཙང་གསལ་ཁ་བའི་ལྗོངས་ཀྱི་གསོ་
དཔྱད་ལ་འབྱུང་སྲིད་ཀྱི། གཞན་པ་གང་གིས་ཀྱང་འགྲན་པའི་དོ་ཟླ་དང་དབེན་



ལ། མགུར་ཚན་འདི་སྒེར་དོན་དང་བསྙེན་བཀུར། སྙན་གྲགས་སོགས་ཀྱི་ཆེད་
དུ་གཡོ་སྒྱུ་ཁྲམ་གསུམ་གྱི་འཁོར་ལོ་སྐོར་ཏེ་སྨན་པ་རྣམས་ཟང་ཟིང་ནོར་ལ་
ཆགས་པའི་དེང་གི་དུས་འདིར་ཁྱབ་སྤེལ་བྱས་ན་ཤིན་ཏུ་གལ་ཆེ་བའི་དོན་སྙིང་
ལྡན།
༡༥. གསོ་དཔྱད་ཀྱི་ གཞུང་སྨན་དཔྱད་ཟླ་བའི་ རྒྱལ་ པོ་
ཞེས་པ་དེ་དུས་ནམ་ ཞིག་ ལ་ བྱུང་ བ་ དང་། གཞུང་དེའི་ནང་
དོན་གཙོ་བོ་ཅི་ཡིན་ནམ།
ལན། སྨན་དཔྱད་ཟླ་བའི་རྒྱལ་པོའམ་སོ་མ་རཱ་ཛཱ་ཞེས་པའི་གཞུང་འདི་
ནི་བོད་ཀྱི་བཙན་པོའི་རྒྱལ་རབས་སོ་བདུན་པ་ཁྲི་ལྡེ་གཙུག་བརྟན་ནམ་མེས་
ཨག་ཚོམ་གྱི་སྐུ་དུས་ལ་བྱུང་ཞིང་། སུས་མཛད་པའི་སྐོར་ལ་ལོ་རྒྱུས་ཀྱི་དེབ་ཐེར་
རྣམས་སུ་བཞེད་ཚུལ་འདྲ་མིན་མང་དུ་མཆིས་ཀྱང་། དེང་སང་གི་གསོ་རིག་ལོ་
རྒྱུས་སྨྲ་བ་རྣམས་ཀྱིས་གཞུང་འདི་ནི་བོད་ཀྱི་སྨན་པ་མཁས་པ་ཁྱུང་པོ་དམ་
ཚུགས་དང་ལྕོག་ལ་སྨོན་འབར་སོགས་དང་། རྒྱའི་སྨན་པ་རྒྱ་ཕྲུག་གར་མཁན་
བཅས་ཀྱིས་བོད་ལུགས་གསོ་རིག་གི་རིག་གཞུང་རྣམས་རྩ་བར་བཟུང་བའི་རྨང་
གཞིའི་ཐོག རྒྱ་གར་གསོ་རིག་གིས་གཙོས་བའི་ གསོ་དཔྱད་གསར་བསྒྱུར་
རྣམས་ཀྱི་སྙིང་པོ་བླངས་ཏེ། བོད་ཀྱི་ཡུལ་དུས་དབང་པོ་དང་འཚམས་པ་ཞིག་
ཞིབ་འཇུག་བཀའ་བགྲོས་མཛད་ནས་རྩོམ་སྒྲིག་གནང་བ་དང་། ཕྱིས་སུ་ཧྭ་
ཤང་མ་ཧཱ་ཡ་ན་དང་ལོ་ཆེན་པོ་རོ་ཙ་ན་སོགས་ཀྱིས་ཡང་ཡང་སྣོན་འཕྲི་ཞུ་དག་
གིས་འཐུས་ཚང་དུ་བཏང་བ་ཞིག་ཡིན་ཏེ། མདོར་ན་ཀོང་སྤྲུལ་ཡོན་ཏན་རྒྱ་
མཚོས། སྲོང་བཙན་དུས་སུ་ལུགས་ཆེན་གསུམ་གྱི་གཞུང་། །ཨག་ཚོམ་རིང་ལ་
རྒྱ་བཟའི་ལུགས་རྣམས་དང་། ། ཧཱ་ ཤང་བི་ཇི་སོགས་ཀྱིས་བསྒྱུར་བརྩམས་
མང་། །མཁས་མང་བགྲོས་པས་སོ་མ་རཱ་ཛཱ་བྱུང་། ། ཞེས་མཁས་མང་བློ་
34



གྲོས་ཀྱི་རྩལ་ལས་འཁྲུངས་པའི་ བོད་ཀྱི་གསོ་དཔྱད་ གཞུང་ལུགས་ཁྱད་དུ་
འཕགས་པ་ ཞིག་ ཡིན་ པ་ འདི་ ལ་མཁས་པ་རྣམས་ཞལ་མཐུན་བྱུང་ ཡོད།
གཞན་དུའང་སྨན་དཔྱད་ཟླ་བའི་རྒྱལ་པོ་ཞེས་པའི་གཞུང་འདི་དུས་རབས་
བརྒྱད་པའི་སྐབས་ཅིག་ཅར་དུ་བྱུང་བའི་བསྟན་བཅོས་ཤིག་མིན་ལ། དུས་
རབས་བརྒྱད་པ་ནས་བཅུ་གཅིག་བར་དུ་གསོ་བྱེད་གཞན་དང་རིམ་བྱོན་མཁས་
པའི་དགོངས་པ་བསྡུ་ལེན་བྱས་ཏེ་རིམ་ཅན་དུ་བྱུང་བའི་གསོ་རིག་བསྟན་བཅོས་
ཤིག་ཡིན་ཞེས་བཤད་ཚུལ་ཟུར་བ་བཀོད་འདུག་པའང་མཆིས་ཤིང་། ཕྱིས་སུ་
དཔྱོད་ལྡན་གཟུར་གནས་རྣམས་ཀྱིས་དཔྱད་པར་འཚལ། །
གཞུང་འདི་ནི་དེང་སྐབས་ང་ཚོའི་མིག་བསོད་དུ་གྱུར་པའི་དཔལ་ལྡན་
རྒྱུད་བཞིའི་སྔོན་དུ་བྱུང་བའི་ཆེས་མ་ལག་ཚང་བའི་བོད་ཀྱི་གསོ་རིག་གི་གཞུང་
ལུགས་རྙིང་ཤོས་སུ་གྱུར་ཡོད་ཅིང་། གཞུང་ཡོངས་ལ་ལེའུ་བརྒྱ་དང་བཅུ་གསུམ་
ཡོད་པ་དང་། དེའི་ནང་དུ་ལུས་ཁམས་རིག་པ་དང་། ནད་ཁམས་རིག་པ།
བརྟག་ཐབས་རིག་པ། གསོ་ཐབས་རིག་པ། སྨན་རྫས་རིག་པ་སོགས་ཀྱིས་
བསྡུས་པའི་ནང་དོན་ཅུང་ཆ་ཚང་བ་ཞིག་ཡོད་ཅིང་། ལྷག་པར་དུ་ལུས་ཀྱི་
ཆགས་ཚུལ་དང་ལུས་ཀྱི་གནས་ལུགས་ཀྱི་སྐོར་དང་། ནད་ཀྱི་བརྟག་ཐབས་
དང་གསོ་ཐབས་ཀྱི་སྐོར། མཚོན་རྨའི་སྐོར་སོགས་ཕྲ་ཞིབ་ཅིག་བརྗོད་འདུག
༡༦. རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ་སྤྲུལ་བའི་
སྲས་ གསུམ་ དང་ ཕྱོགས་ རིགས་ ཀྱི་ སྨན་ པ་ དགུ་ སོགས་ གསོ་
དཔྱད་ཀྱི་མཁས་པ་མང་པོ་བྱུང་པ་དེ་དག་ནི་སུ་དང་སུ་ཡིན་
ནམ།
ལན། མངའ་བདག་ཁྲི་སྲོང་ལྡེ་བཙན་ནམ་ཚངས་པ་ལྷའི་མེ་ཏོག་གིས་
རྒྱལ་སྲིད་ཐོག་མར་བཞེས་སྐབས་སྔར་ཡང་མེས་ཀྱི་དུས་སུ་གདན་དྲངས་པའི་རྒྱ་
35



ནག་གི་སྨན་པ་ཧྭ་ཤང་མ་ཧཱ་ཀྱིན་ད་དང་། ཁྲོམ་ནས་གདན་དྲངས་པའི་ཙན་
པ་ཤི་ལ་ཧ། བཙན་པོ་ཁོང་གིས་གདན་འདྲེན་ཞུས་པའི་རྒྱ་གར་གྱི་སྨན་པ་དྷརྨ་
རཱ་ཛ་བཅས་གསུམ་ལ་སྤྲུལ་བའི་སྲས་གསུམ་དུ་གྲགས་ཤིང་། དེ་གསུམ་གྱིས་
རྒྱལ་ཁམས་གསུམ་པོའི་ལུགས་དང་བསྟུན་ནས་གསོ་བ་རིག་པའི་རྩ་བ་རྩིས་ཉི་
ཟླའི་འཁོར་ལོ་དང་། ལུས་གནས་ནད་གཞི་གསུམ་གསོ་ཐབས་ཀྱི་འགྲེལ་བ་
སོགས་མང་པོ་ཡོད་པ་རྣམས་བསྡོམས་པ་ལ་རིན་ཆེན་སྤུངས་པའི་སྐོར་ཞེས་པ་
ཞིག་གསར་དུ་བརྩམས་པ་མ་ཟད། ཕུང་བོ་ལྔའི་ནད་གསོ་བ་སོགས་གཞུང་
མང་པོ་བོད་དུ་བསྒྱུར་ཡོད་པ་དེབ་ཐེར་རྣམས་སུ་ཤིན་ཏུ་གསལ་བས་འདིར་
ཡིག་ཚོགས་ལ་འཇིགས་ནས་རྒྱས་པར་མ་སྤྲོས། མཁས་པ་འདི་གསུམ་གྱིས་
ཕྱོགས་སོ་སོའི་ཁྱད་ཆོས་དང་མཐུན་པའི་གསོ་དཔྱད་ཀྱི་གཞུང་གདམས་ངག་
ཕྱག་ལེན་རྒྱ་ཆེར་སྤེལ་བས་བོད་ཀྱི་གསོ་དཔྱད་གྱ་ནོམ་ཅན་དང་སྣེ་མང་ཅན་དུ་
གྱུར་པར་མཛད་རྗེས་ཆེན་པོ་བཞག་ཡོད།
ཆོས་རྒྱལ་ཁྲི་སྲོང་ལྡེ་བཙན་ཆོས་སྲིད་ཀྱི་བྱ་བ་མཐའ་དག་ལ་མཐོང་རྒྱ་ཆེ་
ཕྱིར། སྔར་ཡོད་ཀྱི་གསོ་བ་རིག་པའི་བཀའ་སྲོལ་ལེགས་པར་གཏོད་པ་དེས་
ཐུགས་མ་ཚིམ་པར་གསེར་ལ་སོགས་པའི་བྱ་དགའ་མང་དུ་བསྩལ་ཏེ་ཕོ་ཉ་བ་
མང་པོ་མངགས་པ་ལས། རྒྱ་གར་ནས་ཤནྟི་གཌྷ་དང་། ཁ་ཆེ་ནས་གུ་རྒྱ་བཛྲ།
རྒྱ་ནག་ནས་སྟོང་གསུམ་གང་བ་དང་ཧྭ་ཤང་བ་ལ། ཧང་ཏི་པ་ཏ་གསུམ། ཏ་
ཟིག་ནས་ཧ་ལ་ཤནྟི། གྲུ་གུ་ནས་སེང་མདོ་འོད་ཆེན། དོལ་པོ་ནས་ཁྱོལ་མ་རུ་
རྩེ། བལ་བོ་ནས་དྷརྨ་ཤཱི་ལ་སྟེ་དགུ་པོ་མཐའ་བཞི་ནས་བྱོན་པ་ལ་མཐའ་བཞིའི་
མཁས་པ་མི་དགུ་དང་། ཕྱོགས་རིགས་ཀྱི་སྨན་པ་དགུ། རྒྱལ་པོའི་བླ་སྨན་དགུ་
ཞེས་གྲགས། སྨན་པ་དེ་དག་གིས་གསོ་དཔྱད་ཀྱི་གཞུང་མང་པོ་བརྩམས་ཤིང་
བསྒྱུར་བ་རྣམས་ཕྱོགས་གཅིག་ཏུ་སེང་ལྡེང་གི་གླེགས་ཤིང་གིས་བཀབ་སྟེ་ཕོ་
བྲང་གི་རྩེར་བཞུགས་པ་ལ་རྒྱལ་པོའི་བླ་དཔྱད་པོ་ཏི་སྨུག་པོར་གྲགས། སྡེ་སྲིད་
36



རིན་པོ་ཆེའི་གསོ་རིག་སྨན་གྱི་ཁོག་འབུགས་ནང་བཅོས་ལུགས་ལྔ་བཅུ་རྩ་དྲུག་
དར་ཚུལ་བགྲངས་སྐབས། ཤནྟི་གནྟས་མཛེ་ནད་ནད་གསོ་དར། །ཧྭ་ཤང་ཡཱ་
ནས་མེ་དང་བྱུག་པ་དར། །ཙན་པ་ཤི་ལས་ཐུར་དཔྱད་ཟས་སྤྱོད་དར། །གྲུ་གུ་
སེང་མདོས་རྟ་ཡི་སྨན་དཔྱད་དར། །ཁྱོལ་མ་རུ་རྩེས་ཡན་ལག་ཆག་བཅོས་
དར། །དྷརྨ་ཤཱི་ལས་དུག་གི་སྒོས་བཅོས་དར། ། ཞེས་པ་ལྟར་རང་རང་གི་
ཁྱད་ཆོས་རྣམས་དར་བར་མཛད་ཅིང་། ཕྱོགས་རིགས་ཀྱི་སྨན་པ་དགུ་པོས་
བོད་ཀྱི་གསོ་བ་རིག་པ་འཐུས་ཚང་དང་དར་སྤེལ་འགྲོ་བ་ལ་རླབས་ཆེན་གྱི་ཕྱག་
རྗེས་བླ་མེད་ཅིག་བཞག་ཡོད། །
༡༧. བོད་སྨན་ མཁས་ པ་ མི་ དགུ་ ཞེས་ པ་ དེ་དུས་ནམ་
ཞིག་ལ་བྱུང་བ་ཡིན་ནམ།
ལན། བོད་སྨན་མཁས་པ་མི་དགུ་ཞེས་རླུང་ལྟར་གྲགས་པ་འདི་བྱུང་
བའི་སྐོར་ལ་ལོ་རྒྱུས་ཀྱི་དེབ་ཐེར་རྣམས་སུ་བཞེད་ཚུལ་མི་འདྲ་བ་དུ་མ་མཆིས་ཏེ།
སྡེ་སྲིད་ཀྱི་ཁོག་འབུགས་སུ། བོད་འབངས་ཀྱི་བྱིས་པ་བློ་རྣོ་བ་དགུ་ལ་གསོ་བ་
རིག་པ་བསླབ་ཏུ་བཅུག་པས་སྟོད་ན་ཆེར་རྗེ་ཞིག་པོ། འུག་པ་ཆོས་བཟུང་། བི་
བྱི་ལེགས་མགོན་གསུམ། བར་ན་གཡུ་ཐོག་མགོན་པོ། མི་ཉག་རོང་རྗེ། བྲང་
ཏི་རྒྱལ་བཟང་གསུམ། སྨད་ན་གཉའ་བ་ཆོས་བཟུང་། མཐའ་བཞི་དར་པོ།
སྟོང་པ་གྲགས་རྒྱལ་ཏེ་བོད་སྨན་མཁས་པ་མི་དགུར་གྲགས་པ་བྱུང་། ཕྱོགས་ཀྱི་
སྨན་པ་རྣམས་བསྙེན་བཀུར་གྱི་མཆོད་པ་བཟང་པོ་དང་བཅས་སོ་སོའི་ཡུལ་དུ་
བཞུད། དེ་ལས་ཧ་ཅང་མི་རིང་བ་ན་རྒྱལ་པོ་སྙན་གྱིས་བཏབ་པར་བོད་ཀྱི་སྨན་
པ་མི་དགུ་སོགས་ཡོད་ཀྱང་བློན་པོ་རྣམས་ཀྱི་འདོད་པ་ལྟར་མཐའ་བཞི་གའི་
སྨན་པ་རྣམས་སྤྱན་འདྲེན་པར་བཏང་བས། ཞེས་པ་ལ་བརྟགས་ན་བོད་སྨན་
མཁས་པ་མི་དགུ་ནི་རྒྱལ་པོ་ཁྲི་སྲོང་ལྡེ་བཙན་གྱི་སྐུ་དུས་ལ་མཉམ་དུ་བྱུང་བ་ཤེས་



གོང་དང་མི་མཐུན་པའི་གསུང་སྒྲོས་ནི། གཡུ་ཐོག་རྙིང་མའི་རྣམ་ཐར་
བཀའ་རྒྱ་མ་གཟི་བརྗིད་རིན་པོ་ཆེའི་གཏེར་མཛོད་ལས། ཡང་ཁ་ཆེའི་སྨན་པ་
ན་རེ། བོད་ཀྱི་སྨན་པ་མི་དགུའི་ལུགས་མ་འོངས་ལུང་བསྟན་དུ་བྱེད་པའི་རྒྱུ་
མཚན་ཅི་ཡིན་གསུངས་པས། གཡུ་ཐོན་ཆེན་པོས་འདི་སྐད་ གསུངས་སོ།
བོད་ཀྱི་མཁས་པ་མི་དགུར་གྲགས་པའི་བརྒྱུད་པ་ལ། མར་གྱི་སྙིང་པོ་བསྡུས་པ་
ལྟ་བུའི་མཁས་པ་དགུ་འབྱོན། དེ་དགུས་གོང་དུ་བསྟན་པའི་མན་ངག་རང་
རང་གི་ལུགས་སུ་གསུངས་ངེས་སོ་གསུངས་པས། ཡང་ཁོ་ན་རེ། མཁས་པ་
ཆེན་པོ་དགུའི་མཚན་གང་ཡིན། དུས་མཉམ་དུ་འབྱོན་ནམ་རིམ་ཅན་དུ་
འབྱོན་ཟེར་བས། གཡུ་མགོན་གྱིས་གསུངས་པ། མཁས་པ་དེ་རྣམས་རིམ་
ཅན་དུ་འབྱོན་ཏེ། བི་བྱི་ལེགས་མགོན། འུག་པ་ཆོས་བཟུང་། ཆེར་རྗེ་ཞིག་
པོ། མི་ཉག་རོང་རྗེ། གཡུ་ཐོག་མགོན་པོ། བྲང་ཏི་རྒྱལ་བཟང་། གཉའ་བ་
ཆོས་བཟུང་། སྟོད་སྨན ( སྟོང་པ)གྲགས་རྒྱལ། མཐའ་བཞི་དར་པོ་རྣམས་
འབྱོན། དེ་རྣམས་ཀྱིས་བོད་ཡུལ་དུ་གསོ་དཔྱད་སྤྱི་དང་། ཁྱད་པར་དཔལ་
ལྡན་རྒྱུད་བཞི་དར་བར་བྱེད་གསུངས་པས། ཞེས་པར་གཞིགས་ན་བོད་སྨན་
མཁས་པ་མི་དགུ་ནི་སྔ་ཕྱི་རིམ་ཅན་དུ་བྱུང་བ་ནི་ཤིན་ཏུ་གསལ། འདིའི་ཐད་ལ་
ཀོང་སྤྲུལ་ཡོན་ཏན་རྒྱ་མཚོས། དེ་བཞིན་དུ་བོད་སྨན་མཁས་པ་མི་དགུ་ཆོས་
རྒྱལ་གྱི་དུས་སུ་བྱུང་བར་འཆད་པའང་ཤིན་ཏུ་ནོར་ཏེ་དེ་དག་ཕལ་ཆེར་བསྟན་
པ་ཕྱི་དར་གྱི་སྐབས་སུ་བྱུང་བ་ཡིན་ལ། གོང་སྨོས་འཛོ་རོ། བི་ཇི། མཐའ་བཞི་
གསུམ་པོ་ནི་ཆོས་རྒྱལ་བླ་སྨན་གྱི་བརྒྱུད་པ་མ་འཁྲུལ་བ་ཡིན་ནོ། །” ཞེས་དང་།
ཟུར་མཁར་བའི་ཤེས་བྱ་ཁོག་འབུབས་སུ། བི་ཇི་ལ་སོགས་པ་རྣམས་ལ་རྒྱལ་
པོའི་བླ་སྨན་དགུ་ཞེས་ཟེར་བ་དག་ཀྱང་བབ་ཅོལ་དུ་སྨྲས་པ་ཡིན་ཏེ། བི་ཇི་
མཐའ་བཞི་བྲང་ཏི་དང་བཅས་འགའ་ཞིག་དེའི་སྐབས་སུ་ཡོད་དུ་ཆུག་ཀྱང་།
38



གཞན་རྣམས་ཀྱི་ཐ་སྙད་ནི་དུས་ཕྱིས་བྱུང་བ་ཡིན་ལ།༧ ཞེས་གསུངས་པ་དང་།
མཁས་དབང་བྱམས་པ་འཕྲིན་ལས་མཆོག་གིས་ཀྱང་དེ་དང་ཆ་མཐུན་པར་
གསུངས་འདུག །
ཡང་དེབ་ཐེར་ཁ་ཤས་སུ་བོད་སྨན་མཁས་པ་མི་དགུ་ཞེས་པ་ནི་མི་བྱེ་བྲག་
པ་དགུ་མ་ཡིན་ཞིང་དེ་ནི་བརྒྱུད་པ་དགུ་ལ་གོ་དགོས་ཞེས་མི་འདྲ་བའི་བཤད་
ཚུལ་ཟུར་བ་བཀོད་འདུག གནད་དོན་ཁ་ཤས་ཐད་ལོ་རྒྱུས་དང་དེབ་ཐེར་
རྣམས་ལ་གཅིག་མཐུན་མེད་པར་བཞེད་ཚུལ་མི་མཐུན་པ་དང་། སྔ་ཕྱི་འགལ་
ཟླ་ཡོད་པའམ་མ་འབྲེལ་བ་བཅས་ཀྱི་གནས་ཚུལ་ཡོད་པ་ནི་ལོ་རྒྱུས་སྤྱི་ཡོངས་ལ་
གནས་པའི་གནད་དོན་ཞིག་ཡིན་པས། འདི་འདྲའི་སྐོར་ལ་རྣམ་དཔྱོད་བློ་
གྲོས་ཀྱི་མཁྱེན་རྩལ་ཡངས་པའི་དཔྱོད་ལྡན་རྣམས་ཀྱིས་ད་དུང་མུ་མཐུད་དུ་
དཔྱད་ནས་བདེན་རྫུན་ལེགས་པར་བརྟག་དགོས།
༡༨. ལོ་ཆེན་བཻ་རོ་ཙ་ནས་ རང་ རེའི་གསོ་རིག་གི་ཐད་
ལ་མཛད་རྗེས་གང་དང་ཅི་བཞག་ཡོད་དམ། །
ལན། པོ་རོ་ཙ་ན་ཞེས་པ་ནི་ལེགས་སྦྱར་གྱི་སྐད་ཡིན་ལ་བོད་སྐད་དུ་
བསྒྱུར་ན་ རྣམ་ པར་ སྣང་ མཛད་ ཟེར། འཁྲུངས་ ལོ་ ལ་ ཁ་ ཅིག་ གིས་ སྤྱི་
ལོ༧༦༠ཡས་མས་སུ་བོད་རྗེ་ཁྲི་སྲོང་ལྡེ་བཙན་དང་དུས་མཉམ་ཡིན་པར་བཤད་
པ་དང་། ལ་ལས་བོད་མེ་ཡོས་ལོ་སྟེ་སྤྱི་ལོ༧༢༧ལོར་གཙང་སྙེ་མོ་བྱེ་མཁར་དུ་
འཁྲུངས་པར་བཤད། ཁོང་ནི་བོད་ཀྱི་རབ་བྱུང་ཐོག་མར་སྒྲུབ་པའི་སད་མི་
བདུན་གྱི་ནང་ཚན་དང་། ཡོངས་སུ་གྲགས་པའི་རྗེ་འབངས་ཉེར་ལྔའི་ཡ་གྱལ།
བོད་ཀྱི་ལོ་ཙཱ་བ་ཐམས་ཅད་ཀྱི་གཙུག་རྒྱན། གནའ་དུས་ཀྱི་སྨན་པ་གྲགས་ཅན་
བཅས་ཡིན་པས་གངས་ལྗོངས་ཀྱི་སྐྱེ་འགྲོ་ཀུན་ལ་བཀའ་དྲིན་བསམ་གྱིས་མི་
ཁྱབ་པ་མཛད་པ་དང་། ལྷག་པར་དུ་མདོ་སྔགས་ཀྱི་གསུང་རབ་བམ་པོ་བཅུ་
39



ཕྲག་བསྒྱུར་གནང་མཛད་པར་བརྟེན་ལོ་ཙཱ་བ་བློ་ལྡན་ཤེས་རབ་ཀྱི་ཞལ་སྔ་ནས།
པི་རོ་ཙ་ན་ནམ་མཁའི་མཐའ་དང་མཉམ། ། སྐ་ཅོག་གཉིས་ནི་ཉི་ཟླ་ཟུང་
འབྲེལ་ཡིན། །རིན་ཆེན་བཟང་པོ་ཐོ་རངས་སྐར་ཆེན་འདྲ། །ཁོ་བོ་ཡང་ནི་
སྲིན་བུ་མེ་འཁྱེར་ཙམ། ། ཞེས་ལོ་ཆེན་པོ་རོ་ཙ་ནའི་དགོངས་པ་ནམ་མཁའ་
ལྟ་བུ་ཕ་མཐའ་ཡས་པར་བསྟོད་བསྔགས་མཛད་པ་འདི་ནི་འུར་བསྟོད་ཙམ་
གཏན་ནས་མ་ཡིན་པར་དོན་ལ་གནས་པའི་གདེང་འཇོག་ངོ་མ་རང་རེད།
རྗེ་འདི་བ་མདོ་རྒྱུད་རིག་གནས་ཐམས་ཅད་ལ་མཁྱེན་པ་རྒྱས་ནས་མ་ཧཱ་
པཎྜི་ཏའི་གོ་འཕང་བརྙེས་པའི་ཚུལ་དང་བོད་དུ་དམ་པའི་ཆོས་མཐའ་ཡས་པ་
བསྒྱུར་ཚུལ་སོགས་གཞན་དུ་ཤེས་པར་བྱ་ཞིང་། གསོ་དཔྱད་ཀྱི་བསྟན་པ་སྤེལ་
ཚུལ་ནི། རྗེ་དེ་ཉིད་སྨན་རྩིས་གང་ལའང་ཤིན་ཏུ་མཁས་པ་ཞིག་ཡིན་པས།
སྔར་ཁྱུང་པོ་དམ་ཚུགས་དང་རྒྱ་ཕྲུག་གར་མཁན་བཅས་ཀྱིས་བརྩམས་པའི་སྨན་
དཔྱད་ཟླ་བའི་རྒྱལ་པོ་ཞེས་པའི་གཞུང་དེ་ལ་ཁོང་གིས་ཁ་སྐོང་དང་ཁ་སྣོན་ཞུ་
དག་མཛད་ནས་སྔ་བས་གྱ་ནོམ་ཞིང་འཐུས་སྒོ་ཇེ་ཚང་དང་ཕུན་སུམ་ཇེ་ཚོགས་
སུ་བཏང་སྟེ། དེང་སྐབས་ང་ཚོའི་མིག་བསོད་དུ་གྱུར་པའི་ལེའུ་བརྒྱ་དང་བཅུ་
གསུམ་གྱི་བདག་ཉིད་ཅན་འདི་གྲུབ་པ་དང་། དེ་མིན་འཇམ་དབྱངས་སྔོ་
འབུམ་མམ་གསོ་དཔྱད་སྔོའི་མན་ངག་སྔོ་འབུམ་ཞེས་པར་གྲགས་པ་སྨན་སྣ་
བརྒྱ་དང་བདུན་ཅུ་དོན་བཞི་ཙམ་ཡོད་པ་འདི་ཡང་གསར་དུ་བརྩམས་ཤིང་།
སྨན་གཞུང་འདིའི་ནང་ཁོང་གིས་བློ་གྲོས་ཀྱི་རྩལ་གྱིས་ལེགས་པར་བརྟགས་ཏེ།
སྨན་དེ་དག་གི་འཁྲུངས་དཔེ་དང་། བོང་དབྱིབས། དབྱེ་བ། ཁ་དོག དྲི་རོ་
རེག་བྱ། ནུས་པ་དང་ཞུ་རྗེས་ལ་སོགས་གཏན་ལ་ཕབ་འདུག་ཅིང་། དེ་ནི་བོད་
ཀྱི་སྔ་རབས་ཀྱི་སྨན་གྱི་སྔོ་འབུམ་ཚད་ལྡན་ཞིག་ཡིན་པ་ནི་བསྙོན་དུ་མེད་ལ།
དུས་ད་ལྟའང་རང་ཅག་རྣམས་ཀྱི་བསོད་ནམས་ཀྱི་སྐལ་བར་ལྷག་པ་འདི་ལྟར་
ལགས། ཡང་ལོ་རྒྱུས་འགར་སྨན་གཞུང་ཊིཀྐ་མུན་སེལ་སྒྲོན་མེ་དང་མིང་དོན་
40



བརྡ་སྤྲོད་རྣམ་ལྔ་གཉིས་བཻ་རོས་གསར་དུ་བརྩམས་པར་བཤད། བཻ་རོས་ད་
དུང་རྒྱ་གར་གྱི་སློབ་དཔོན་ཉི་མ་སེངྒེས་མཛད་པའི་དུག་བཅོས་ཤ་མོ་ལས་
དཀྱུས་སོགས་ཡང་བོད་ཡིག་ཏུ་བསྒྱུར་ཡོད་ལ། རྩིས་སྨན་འདྲེས་མ་མང་དུ་
བསྒྱུར་ཡོད་སྐད། དེ་བཞིན་ལོ་ཆེན་པོ་རོ་ཙ་ནས་སྨན་གཞུང་ གསར་དུ་
བརྩམས་པ་དང་། འཕགས་ཡུལ་གྱི་སྨན་རྩིས་ཀྱི་གཞུང་བོད་དུ་བསྒྱུར་བ་
བཅས་བྱས་ནས་གསོ་རིག་ཐད་ལ་མཛད་རྗེས་བསུབ་ཏུ་མེད་པ་བཞག་ཡོད་པ་
ཐེ་ཚོམ་ཡིད་གཉིས་བྲལ་ཆོག
༡༩. རྗེ་བཙུན་གཡུ་ཐོག་རྙིང་མ་ཡོན་ཏན་མགོན་པོའི་
ཆེས་མཆོག་ ཏུ་ གྱུར་ པའི་ རླབས་ཆེན་ གྱི་ མཛད་རྗེས་དེ་ གང་
ཡིན་ནམ།
ལན། རྗེ་བཙུན་གཡུ་ཐོག་རྙིང་མ་ཡོན་ཏན་མགོན་པོ་ཞུ་བ་ནི། ཡབ་
ཁྱུང་པོ་རྡོ་རྗེ་དང་ཡུམ་རྒྱ་ས་ཆོས་སྒྲོན་གཉིས་ཀྱི་སྲས་སུ་བོད་ས་སྤྲེལ་ལོ་སྟེ། སྤྱི་
ལོ༧༠༨ལོའི་སྤྲེལ་ཟླ་བའི་ཚེས ༡༥ ཉིན་ངོ་མཚར་བའི་དགེ་ལྟས་བཟང་པོ་དུ་མ་
དང་བཅས་བོད་དབུས་ཀྱི་སྟོད་ལུང་སྐྱིད་སྣ་ཞེས་པར་སྐུ་འཁྲུངས་པ་དང་།
དགུང་ལོ་ལྔ་ནས་ཡབ་ཀྱི་དྲུང་ནས་གསོ་དཔྱད་ལ་སློབ་གཉེར་མཛད་ཅིང། མི་
རིང་བར་སྔར་སྦྱང་གི་དམ་པའི་རང་རྟགས་མངོན་པར་གསལ་ནས་ཐོགས་
རྡུགས་མེད་པར་མཁྱེན་ཞིང་མཁས་གྲགས་ཀྱི་སྙན་པ་ཐོབ། དགུང་ལོ་བཅུ་ཙམ་
ལ་སླེབས་དུས་ཆོས་རྒྱལ་མེས་ཨག་ཚོམ་གྱིས་བསམ་ཡས་སུ་སྤྱན་དྲངས། དེའི་
རྗེས་ནས་སྐབས་དེའི་རྒྱལ་པོའི་བླ་སྨན་བྲང་ཏི་རྒྱལ་མཉེས་མཁར་ཕུག་དང་།
མཐའ་བཞིའི་མཁས་པ་མི་དགུའམ་ཕྱོགས་རིགས་ཀྱི་སྨན་པ་དགུ་རྣམས་དང་
བརྩད་ནས་ཡོངས་སུ་ཕམ་པར་མཛད་དེ་ཕྱོགས་དེ་ལས་རྣམ་པར་རྒྱལ་བའི་
མཁས་དབང་ཆེན་པོར་མངའ་བརྙེས་ཤིང་། དེ་མིན་སྨན་པ་ཀུན་གྱིས་བཅོས་



མ་ཐུབ་པའི་ནད་པ་ཁག་གཅིག་བཅོས་ནས་ཚེགས་མེད་དུ་དྲག་སྐྱེད་བྱུང་བ་
སོགས་ལས་ཕྱོགས་རིགས་ཀྱི་སྨན་པ་དགུ་པོ་ངོ་མཚར་སྐྱེས་ཏེ། བོད་ན་འདི་ལྟ་
བུའི་སྐྱེས་མཆོག་དམ་པ་བཞུགས་པ་ལ་ཡ་མཚར་གསུངས། དེ་ནས་གཡུ་ཐོག་
པའི་སྙན་གྲགས་འབྲུག་ལྟར་ལྡིར་ཞིང་གཡུ་ཐོག་ཆེན་པོ་རྒྱལ་པོ་ཡབ་སྲས་གཉིས་
ཀའི་བླ་སྨན་དུ་དབང་བསྐུར། རྗེ་བཙུན་གཡུ་ཐོག་པ་སྔ་ཕྱིར་བལ་ཡུལ་དང་རྒྱ་
གར་དུ་ལན་གསུམ་དང་། རྒྱ་ནག་ལ་ལན་གཉིས་ཕེབས་ནས་མཁས་གྲུབ་དུ་མ་
ལས་གསོ་དཔྱད་གསན་བཞེས་མཛད། རྗེ་དེ་ཉིད་བོད་ཡུལ་གྱི་མདོ་ཁམས་
དབུས་གཙང་དང་། དྭགས་ཀོང་། མངའ་རིས། ཀློ་ཡུལ། རྩ་རི་སོགས་ས་
གནས་མང་པོར་ཕེབས་ཏེ་སྨན་དཔྱད་གཞུང་དང་ལག་ལེན་རྒྱ་ཆེན་པོའི་སྒོ་ནས་
འགྲོ་ཕན་རྒྱ་ཆེར་མཛད་ཀྱང་། རྗེ་གཡུ་ཐོག་པས་བོད་ཀྱི་གསོ་རིག་གི་བསྟན་པ་
དགུང་དུ་འདེགས་པའི་མཛད་རྗེས་མཐའ་ཡས་པའི་ནང་ནས་ཆེས་མཆོག་ཏུ་
གྱུར་པའི་རླབས་ཆེན་གྱི་མཛད་རྗེས་ནི་དཔལ་ལྡན་རྒྱུད་བཞི་རྩོམ་སྒྲིག་མཛད་
ནས་འཆད་ཉན་དར་སྤེལ་གནང་པ་དེ་རེད། དེའི་ཚུལ་རགས་ཙམ་བཀོད་ན།
རྗེ་གཡུ་ཐོག་པས་དགུང་ལོ་བཞི་བཅུ་ཞེ་ལྔ་ནས་དབུ་བརྩམས་ཏེ་བསམ་
ཡས་མི་འགྱུར་གླིང་དུ་དཔལ་ལྡན་རྒྱུད་བཞི་རྩོམ་སྒྲིག་གི་ལས་ལ་གཞོལ་བ་དང་།
རྗེ་ཁོང་གིས་ཐོག་མར་རང་ཅག་ཞང་བོད་ཡུལ་གྱི་གནའ་བོའི་གསོ་དཔྱད་སྤྱི་
དང་། ལྷག་པར་ཆོས་རྒྱལ་མེས་དབོན་རྣམ་པའི་སྐུ་དུས་ལ་སྔ་རྟིང་དུ་དར་ཁྱབ་
བྱུང་བའི་མི་འཇིགས་པའི་མཚོན་ཆ་དང་སྨན་དཔྱད་ཟླ་བའི་རྒྱལ་པོ་སོགས་སྔར་
ཡོད་ཀྱི་གཞུང་ལུགས་རྣམས་ཀྱི་དགོངས་དོན་དང་ལག་ལེན་བཅས་རྨང་གཞི་
གཙོ་བོ་བྱས་ཐོག ཡན་ལག་བརྒྱད་པའི་སྙིང་པོ་བསྡུས་པ་དང་། རྒྱལ་པོའི་བླ་
དཔྱད་པོ་ཏི་སྨུག་པོ་སོགས་རྒྱ་གར་དང་རྒྱ་ནག ཏ་ཟིག བལ་ཡུལ། ཁ་ཆེ།
གྲུ་གུ་སོགས་མཐའ་བཞིའི་རྒྱལ་ཁབ་དང་མི་རིགས་ཁག་གི་གསོ་དཔྱད་ཀྱི་ལུགས་
མང་པོའི་ལེགས་ཆའམ་སྙིང་པོ་བསྡུ་ལེན་དང་དེ་དག་གི་ལག་ལེན་མན་ངག་
42



གིས་ཟུར་བརྒྱན་ཏེ། བོད་གངས་ཅན་གྱི་གནམ་གཤིས་དང་། ས་བབ། མིའི་
ལུས་ཁམས་སོགས་ཡུལ་དུས་དབང་པོའི་སྒོ་དང་ཉེ་བར་འཚམས་ཤིང་ཆེ་བ་བཅུ་
གཅིག་ལྡན་པའི་གསོ་བ་རིག་པའི་བང་མཛོད་ཕྱུག་མོ་དཔལ་ལྡན་རྒྱུད་བཞི་ཞེས་
པ་འདི་གསར་དུ་མཛད་པ་ཡིན་ལ། མདོར་ན་རྩིས་གཞུང་ཉེར་མཁོ་བུམ་
བཟང་ལས། གཞན་ཡང་མཁས་གྲུབ་གཡུ་ཐོག་པས། །འཕགས་ཡུལ་རྒྱ་ནག་
ཆུ་བཞིན་ཉུལ། །ཀུན་གྱི་བཅུད་བསྡུས་རྒྱུད་བཞི་བརྩམས། །འདི་ལ་རྒོལ་དུ་
གཞན་ཅི་ནུས། ། ཞེས་པ་ལྟར་ལགས། །
རྗེ་གཡུ་ཐོག་པས་སྔ་ཕྱི་ལོ་ཉི་ཤུ་ལྷག་གི་དུས་ཚོད་བེད་སྤྱད་དེ་དཔལ་ལྡན་
རྒྱུད་བཞི་བརྩམས་པ་དང་། དེ་ལ་ཡང་ཡང་དུ་ཞུ་དག་དང་སྡེ་ཚན་གསར་བ་ཁ་
སྣོན་བཅས་འཕྲི་སྣོན་མཛད་ནས་དེ་ཉིད་སྔར་བས་གྱ་ནོམ་ཞིང་ཕུན་སུམ་ཇེ་
ཚོགས་སུ་བཏང་ཡོད་ཅིང་། གཞུང་འདིའི་ནང་དོན་གཏིང་ཟབ་ཅིང་མ་ལག་ཆ་
ཚང་བ། རིགས་པའི་གཞུང་ལུགས་དང་ནད་ཐོག་ལག་ལེན་སོགས་གང་ཅིའི་
ཐད་ཐུན་མོང་མ་ཡིན་པའི་ཁྱད་ཆོས་མངོན་པར་བཀྲ་བས། དེང་སང་བོད་མི་
རིགས་ཀྱི་ངོ་མཚར་སྟོང་ལྡན་ཕན་པ་ཁྲི་འཛོམས་ཀྱི་གཞུང་འདི་འཛམ་གླིང་ཡུལ་
གྲུ་ཀུན་ཏུ་དར་ཁྱབ་བྱུང་ནས། མི་མཐུན་འདུ་བ་འཁྲུགས་པའི་ནད་ཀྱིས་
གཙེས་པའི་འགྲོ་བ་ཀུན་གྱི་སྤྱི་ནོར་དུ་གྱུར་ཏེ། མིའི་རིགས་ཐུན་མོང་གིས་བེད་
སྤྱོད་དང་གཅེས་འཛིན་བྱེད་པའི་ནོར་བུ་དགོས་འདོད་ཀུན་འབྱུང་གི་ཚུལ་དུ་
བཟུང་དང་འཛིན་བཞིན་ཡོད་པ་ནི་ཚང་མས་ཤེས་གསལ་ལྟར་ལགས། རྗེ་
བཙུན་གཡུ་ཐོག་པ་ནི་རླབས་ཆེན་གྱི་བོད་སྨན་མཁས་ཆེན་དང་གངས་ཅན་
སྨན་པའི་གཙུག་རྒྱན་ཡིན་ཞིང་། ཁོང་གིས་མཛད་པའི་བོད་ཡུལ་གསོ་དཔྱད་
ཀྱི་གཞུང་རྩ་བ་དཔལ་ལྡན་རྒྱུད་བཞི་འདི་ནི་རྗེ་གཡུ་ཐོག་པས་བོད་མི་རིགས་
གཅིག་པུ་ཙམ་མ་ཡིན་པའི་འཛམ་གླིང་ཤེས་རིག་འཕེལ་རྒྱས་ལ་བཞག་པའི་
རླབས་ཆེན་གྱི་ཕྱག་རྗེས་དང་། བོད་རིག་གནས་ཀྱི་མཛད་རྗེས་ཀྱི་རྡོ་རིང་ཞིག་



ཀྱང་ཡིན་ཞིང་། དེང་སང་འཛམ་གླིང་ཐུན་མོང་གི་རིག་གནས་ལོ་རྒྱུས་ཁྲོད་
གནས་བབ་གལ་ཆེན་ཞིག་བཟུང་ཡོད། །
༢༠. བོད་ཀྱི་གསོ་བ་རིག་པའི་ལོ་རྒྱུས་ སྟེང་ གི་ སློབ་གྲྭ་
དང་པོ་དེ་དུས་ནམ་ཞིག་ལ་མཁས་པ་སུས་བཙུགས་ པ་དང་།
དེར་ཁྱད་ཆོས་ཅི་ཡོད་དམ།
ལན། དེ་ཡང་གཡུ་ཐོག་ཆེན་པོ་དགུང་ལོ་ལྔ་བཅུ་ང་ལྔ་ཙམ་ལ་བཞེས་
པ་སྟེ། སྤྱི་ལོ༧༦༢ལོར་རྗེ་དེས་དཔལ་ལྡན་རྒྱུད་བཞིའི་མ་ཕྱི་བརྩམས་གྲུབ་ཟིན་
རྗེས་སློབ་མའི་གཙོ་བོ་བདེ་བ་དཔལ་སོགས་ཁྲིད་ནས་ཀོང་པོའི་སྨན་ལུང་ཞེས་
རྩི་སྨན་དང་། ཤིང་སྨན། རྡོ་སྨན། སྲོག་ཆགས་ཀྱི་སྨན་བཅས་སྨན་རིགས་སྣ་
ཚོགས་ཚང་བར་ཡོད་པའི་གནས་དེར་བྱོན་ཏེ་བོད་ཀྱི་གསོ་བ་རིག་པའི་ལོ་རྒྱུས་
ཐོག་གི་སློབ་གྲྭ་དང་པོ་འཛུགས་གཉེར་བྱེད་པ་དང། སློབ་གྲྭའི་མིང་ལ་སྨན་གྱི་
སློབ་གྲྭ་ལྟ་ན་སྡུག་ཅེས་ཟེར། སློབ་གྲྭ་དེ་ཐོག་མར་འཛུགས་དུས་ནས་སློབ་མ་
སུམ་བརྒྱ་ཙམ་འདུ་བ་བྱུང་ཞིང་། ཕྱིས་སུ་སློབ་མ་ཆིག་སྟོང་ལྷག་ཡོད་པ་དང་།
སྐབས་དེ་དུས་སློབ་གྲྭ་དེར་འབྱོར་བའི་སློབ་མ་ནི་བོད་ཡུལ་ཁོ་ན་ཙམ་མ་ཡིན་
པར་རྒྱ་གར་དང་། རྒྱ་ནག བལ་པོ། གྲུ་གུ། དོལ་པོ་སོགས་ནས་ཕེབས་པའི་
སློབ་མ་ཡོད་པར་བཤད་ཅིང་། དེ་དག་གི་ཁྲོད་ན་གྲྭ་བཙུན་དང་སེར་མོ། མི་སྐྱ་
བཅས་ཡོད་པ་མ་ཟད། སློབ་མའི་ནང་མདའ་མི་སྨན་བཙུན་ཞེས་པའི་བུད་
མེད་ཀྱི་སྨན་པ་མཁས་ཆེན་ཞིག་ཀྱང་ཡོད་པར་བཤད།
རྗེ་གཡུ་ཐོག་པའི་སྐུ་དུས་ནི་བོད་ཀྱི་རིག་གནས་སྤྱི་དང་ནང་སྒོས་གསོ་བ་
རིག་པའི་བསྟན་པ་དབྱར་མཚོ་ལྟར་དར་ཞིང་རྒྱས་པའི་དུས་སྐབས་ཤིག་ཡིན་
གཤིས། ཀོང་པོའི་སྨན་ལུང་གི་སྨན་གྱི་སློབ་གྲྭ་ལྟ་ན་སྡུག་གི་སློབ་གསོའི་རྣམ་
པའམ་རྒྱ་ཁྱོན་སྒྲིག་ལུགས་སོགས་ཀྱང་ཕྱོགས་གང་ཐད་ནས་ཧ་ཅང་དར་རྒྱས་
44



བྱུང་ཡོད་ཅིང་། སྐབས་དེ་དུས་ནས་བོད་ཀྱི་གསོ་བ་རིག་པའི་སློབ་གསོའི་མ་
ལག་ཆ་ཚང་བ་ཞིག་ཚུགས་ཡོད་དེ། སྨན་གྱི་སློབ་གྲྭ་ལྟ་ན་སྡུག་གི་སློབ་མ་
རྣམས་ལ་གཙོ་བོ་ཉིད་ཀྱིས་མཛད་པའི་རྒྱུད་བཞི་ཁྲིད་པ་ལས། ད་དུང་སྨན་
དཔྱད་ཟླ་བའི་རྒྱལ་པོ་དང་། རྒྱུད་ཀྱི་ཆ་ལག་དང་ཁ་སྐོང་སོགས་འཆད་ཉན་
བྱེད་པ་དང་སྦྲགས། རྗེ་གཡུ་ཐོག་པ་རང་གིས་བརྩམས་པའི་སྐར་རྩིས་རི་བོ་
རྡུལ་འབེབས་དང་ནག་རྩིས་འཁོར་འདས་གཏན་འབེབས་སོགས་གནམ་རིག་
སྐར་རྩིས་ཀྱི་རིགས་ཀྱང་ཁྲིད་པ་དང་། དེ་དག་གི་ཚིག་རྒྱུགས་དང་། དོན་
རྒྱུགས། སྨན་ངོ་ངོས་འཛིན་རྒྱུགས་སྤྲོད་པ་སོགས་ཀྱི་ ལམ་ལུགས་ གཏན་
འབེབས་ལག་བསྟར་བྱས་ནས་གསོ་དཔྱད་ཀྱི་བསྟན་པ་རྒྱ་ཆེར་སྤེལ། སློབ་
གསོའི་ལམ་ལུགས་ནང་དུ་སློབ་མའི་རིག་གནས་ཀྱི་ཆུ་ཚད་དང་ལག་རྩལ་གྱི་
མཐོ་དམའ་ལ་བལྟས་ནས་སྨན་པ་བསྡུས་ར་པ་དང་། སྨན་པ་དཀའ་བཅུ་པ།
སྨན་པ་རབ་འབྱམས་པ། སྨན་པ་འབུམ་རམས་པ་ཞེས་རིམ་པ་བཞི་ལ་བགོས་
ནས་སློབ་མ་རྣམས་ལ་སློབ་གནས་དང་ལག་རྩལ་གྱི་ཐོབ་ཐང་གནང་བའི་ལམ་
ལུགས་ཚུགས་ཡོད། སློབ་མ་རྣམས་འཛིན་གྲྭ་རིམ་བརྒྱུད་སྒོས་གསོ་རིག་ལ་
སློབ་གཉེར་བྱ་དགོས་ཤིང་ཡོན་ཏན་གྱི་རིམ་པས་ཐོབ་ཐང་ཡང་གོང་དུ་འཕར།
སྨན་པའི་ལག་རྩལ་གྱི་གོ་རིམ་དབྱེ་སྟངས་འདི་དུས་ད་ལྟའང་སྤྱོད་བཞིན་ཡོད་
པས་ཚན་རིག་དང་ཤིན་ཏུ་མཐུན་པ་ཞིག་ཡིན་པ་རང་ཤུགས་སུ་ཤེས་ཐུབ་པས།
འདི་ནི་སྐབས་དེའི་བོད་ཀྱི་སློབ་གསོ་ཙམ་མ་ཟད་འཛམ་གླིང་གསོ་རིག་སློབ་
གསོའི་ལོ་རྒྱུས་ཁྲོད་དུའང་འགྲན་ཟླ་བྲལ་བ་ཞིག་ཡིན།
དེ་བཞིན་རྗེ་དེ་ཉིད་ལོ་བཅུ་ཙམ་ལ་ཀོང་པོའི་སྨན་ལུང་དུ་བཞུགས་ནས་
གསོ་བ་རིག་པའི་རྒྱུད་འཛིན་པ་མང་པོ་གསོ་སྐྱོང་མཛད་ཅིང་། སྐབས་དེ་
རྣམས་ལ་རྗེ་གཡུ་ཐོག་པས་ད་དུང་སྔར་བརྩམས་པའི་དཔལ་ལྡན་རྒྱུད་བཞི་ལ་
མུ་མཐུད་དུ་ཁ་སྐོང་དང་ཁ་སྣོན་མཛད་ནས་གཞུང་དེ་ཉིད་ཕུན་སུམ་ཇེ་ཚོགས་



སུ་བཏང་བར་བཤད། སྤྱི་ལོ༧༧༢ལོ་སྟེ་རྗེ་གཡུ་ཐོག་པ་དགུང་ལོ་དྲུག་ཅུ་རེ་ལྔའི་
སྟེང་དར་རྩེ་མདོ་དང་རྒྱ་ནག་རི་བོ་རྩེ་ལྔ་སོགས་ལ་ཕེབས་ནས་རིས་སུ་མ་ཆད་
པའི་འགྲོ་བ་ནད་པ་མང་པོའི་སྲོག་བསྐྱབས་ཤིང་། ཕྱིར་བོད་ལ་འཁོར་རྗེས་
སླར་ཀོང་པོའི་སྨན་ལུང་དུ་ཕེབས་ཏེ་དགུང་ལོ་བརྒྱད་ཅུ་གྱ་ལྔའི་བར་དུ་གནས་
དེར་བཞུགས་ནས་སྨན་གྱི་སློབ་གྲྭ་ལྟ་ན་སྡུག་དེ་དར་ཞིང་རྒྱས་པར་མཛད།
རྗེ་གཡུ་ཐོག་པའི་རྣམ་ཐར་གཙོ་བོ་རེའུ་མིག་ཏུ་བཀོད་ན།
ལོ་ཚིགས། རྣམ་ཐར།
གསལ་བཤད།
སྤྱི་ལོ༧༠༨ ལོ།
ཡབ་གཡུ་ཐོག་ཁྱུང་པོ་རྡོ་རྗེ་
ར་འཁྲུངས།
དང་ཡུམ་རྒྱ་ས་ཆོས་སྒྲོན།
སྤྱི་ལོ༧༡༧ལོ།
མེས་ཨག་ཚོམ་གྱིས་བསམ་ཡས་སུ་
དགུང་ལོ་བཅུ།
སྤྱན་དྲངས། །
བྲང་ཏི་རྒྱལམཉེསམཁར་ཕུག་དང་
རྣམ་པར་རྒྱལ་བས་རྒྱལ་པོ་ཡབ་
སྤྱི་ལོ༧༢༧ལོ། ཕྱོགས་རིགས་ཀྱི་སྨན་པ་དགུ་
སྲས་ཀྱི་བླ་སྨན་དུ་བཀུར།
སོགས་དང་རྩོད་པམཛད།
སྤྱི་ལོ༧༣༢ལོ། རྒྱ་གར་ལ་ཐེངས་དང་པོ་ཕེབས། དགུང་ལོ་ཉི་ཤུ་རྩ་ལྔ།
སྤྱི་ལོ༧༤༢ལོ། རྒྱ་གར་ལ་ཐེངས་གཉིས་པར་ཕེབས། དགུང་ལོ་སུམ་ཅུ་སོ་ལྔ།
སྤྱི་ལོ༧༤༥ལོ། རྒྱ་གར་ལ་ཐེངས་གསུམ་པར་ཕེབས། དགུང་ལོ་སོ་བརྒྱད།
སྤྱི་ལོ༧༥༢ལོ།
དཔལ་ལྡན་རྒྱུད་བཞི་རྩོམ་སྒྲིག་གི་
དགུང་ལོ་བཞི་བཅུ་ཞེ་ལྔ།
ལས་ལ་གཞོལ།
སྤྱི་ལོ༧༦༢ལོ།
ཀོང་པོའི་སྨན་ལུང་དུ་སྨན་གྱི་
དགུང་ལོ་ལྔ་བཅུ་ང་ལྔ།
སློབ་གྲྭ་ལྟ་ན་སྡུག་ཕྱག་བཏབ།
སྤྱི་ལོ༧༧༢ལོ། རྒྱ་ནག་རི་བོ་རྩེ་ལྔ་སོགས་སུ་ཕེབས། དགུང་ལོ་དྲུག་ཅུ་རེ་ལྔ།
སྤྱི་ལོར༣༢ལོ། ཞི་བར་གཤེགས། དགུང་ལོ་བརྒྱ་དང་ཉེར་ལྔ། །
46



༢༡. གླང་དར་མས་སྤེལ་བའི་ཆོས་སྣུབ་པའི་ལས་འགུལ་
དང་བོད་སིལ་འཐོར་གྱུར་པ་དེས་གསོ་བ་རིག་པ་འཕེལ་རྒྱས་
བྱུང་བར་ཤུགས་རྐྱེན་ཅི་འདྲ་ཐེབས་ཡོད་དམ།
ལན། མཁས་པ་འགའ་ཞིག་གིས་བསྟན་པ་ཉམས་པའི་དུས་དེར་ཆོས་
ལ་མོས་པའི་སྔགས་པ་རྣམས་ཀྱིས་རྟེན་སྐྱ་བོའི་ཆས་སུ་ཞུགས་ནས་བསྐྱེད་
རྫོགས་ཉམས་སུ་བླངས་པ་ལས་དེང་སང་གི་བར་དུ་གསང་སྔགས་རྙིང་མ་པ་ལ་
བརྟེན་པའི་བཀའ་སྲོལ་མ་ཉམས་པར་བྱུང་བས། གསང་སྔགས་ལ་སྔ་དར་ཕྱི་
དར་གྱི་ཐ་སྙད་མེད་པ་བཞིན་དུ་གསོ་རིག་ཀྱང་སྲོང་བཙན་ནས་ད་ལྟའི་བར་
རྒྱུན་ཉམས་མ་མྱོང་བས་གནང་བ་རིགས་ཀྱི་སྨན་པ་ཞེས་གྲགས་ཤིང་། གླང་
དར་མས་ཆོས་སྣུབ་པའི་སྐབས་སུའང་གསོ་རིག་ནི་རང་ཉིད་ལ་དགོས་པར་
བསམས་ནས་མ་བསྣུབས་པར་རང་སོར་བཞག་པས་གསང་སྔགས་དང་རྗེས་སུ་
མཐུན་པར་སྔ་འགྱུར་དང་ཕྱི་འགྱུར་ཞེས་བརྗོད་ན་འགྲིག་ཅེས་གསུངས་ཀྱང་།
དངོས་དོན་ནི་གླང་དར་མས་སྤེལ་བའི་ཆོས་སྒྲུབ་ལས་འགུལ་འདིའི་ཁྲོད་ནང་
པའི་ཆོས་ལུགས་མི་ཚད་རིག་གནས་ཐམས་ཅད་ལའང་ཕོག་ཐུག་ཚབས་ཆེན་
ཐེབས་ཡོད་ཅིང་། བོད་ཀྱི་རིག་གནས་མཐའ་དག་སྣུམ་ཟད་པའི་མར་མེ་ལྟ་
བུར་བཟོས་ ཕྱིར། ད་ལྟ་གནའ་བོའི་རིག་གཞུང་གི་ནང་ནས་གཏེར་མའི་
རིགས་ཁ་ཤས་ཙམ་ལས་ཆ་ཚང་བ་ཞིག་མཇལ་རྒྱུ་མེད་པ་དང་། ཡང་ན་ཟེར་
སྒྲོས་ཙམ་དུ་གྱུར་ཡོད་པ་དེའི་ལན་ཡིན་ལ། དེ་མིན་ལྷ་སྲས་གླང་དར་མའི་རྗེས་
སུ་འབངས་གྱེན་ལོག་བྱུང་བ་ནས་བཟུང་བོད་ཁམས་སིལ་བུར་འཐོར་ཏེ་རྒྱལ་
རབས་རྩ་མེད་དུ་ཡལ་ཞིང་། དེ་འགལ་རྐྱེན་བྱས་ནས་བོད་ཀྱི་ཆོས་ལུགས་དང་།
རིག་གནས། དམག་དོན་སོགས་ཕྱོགས་གང་ཐད་ནས་ལྡོག་ཐབས་མེད་པར་
ཉམས་རྒུད་ཀྱི་ལམ་དུ་སོང་བ་ལོ་རྒྱུས་དང་དེབ་ཐེར་རྣམས་སུ་གསལ་བ་ལྟར་
དང་། བོད་ཁམས་སིལ་འཐོར་དང་འབངས་གྱེན་ལོག་སོགས་གཡོ་འགུལ་གྱི་
47



དུས་རིམ་ནང་དུ་ང་ཚོའི་མེས་པོ་གོང་མ་རྣམས་ཀྱིས་བསྐྲུན་པའི་ལོ་རྒྱུས་ཀྱི་རི་མོ་
ཀུན་ལ་གནོད་པ་ཚབས་ཆེན་པོ་སྐྱེལ་ནས། ད་ཕན་འུ་ཅག་གི་འདྲེན་བྱེད་དུ་
ཆོས་འབྱུང་སོགས་དང་འབྲེལ་བའི་ལོ་རྒྱུས་ཐོར་བུ་འགའ་ལས་མེད་པ་དང་།
གསོ་བ་རིག་པར་མཚོན་ན་བཙན་པོ་དར་མའི་སྔོན་གྱི་བསྟན་བཅོས་ཕལ་ཆེར་
ལོ་རྒྱུས་ཀྱི་ཀྱོག་ལམ་འདིའི་ཁྲོད་ཉམས་བརླག་ཏུ་སོང་ནས། ད་ལྟ་མིང་མ་
གཏོགས་བདག་ཅག་ཕྱི་རབས་པ་རྣམས་ལ་མཇལ་ཀློག་གི་གོ་སྐབས་བྲལ་བ་
འདིའང་གླང་དར་མས་སྤེལ་བའི་བྱ་འགུལ་དེ་དང་བོད་སིལ་འཐོར་གྱུར་པའི་
མཇུག་འབྲས་རེད། །
འདིའི་ཐད་ལ་དེང་དུས་ཀྱི་གསོ་རིག་མཁས་དབང་གོ་འཇོ་དབང་འདུས་
མཆོག་གིས། བོད་སིལ་བུར་གྱུར་རྗེས་བོད་ཀྱི་བསྟན་པ་སྤྱི་དང་འདྲ་བར་གསོ་
དཔྱད་ལའང་ཕྱོགས་ལྔའི་སྒོ་ནས་ཉམས་རྒུད་འགྲོ་བའི་འགོ་ཚུགས་པར་མངོན་
ཏེ། ༡ རྒྱལ་པོ་གཉའ་ཁྲི་བཙན་པོ་ནས་གླང་དར་མའི་བར་གྱི་བཙན་པོའི་
རྒྱལ་རབས་སོ་སོར་བླ་སྨན་པ་རེ་རེ་ཡོད་པའི་སྲོལ་དེ་བོད་སིལ་བུར་གྱུར་ནས་
རྒྱུན་ཆད་སྟབས་ཆབ་སྲིད་ཐོག་གི་རྒྱབ་རྟེན་མེད་པར་གྱུར་པ། ༢ བོད་སིལ་
བུར་གྱུར་རྗེས་དམག་དོན་གྱི་སྟོབས་ཤུགས་ཉམས་པར་གྱུར་པས་བོད་སྨན་གྱི་
གཤག་ལས་རིག་པར་ཡང་ཤུགས་རྐྱེན་ཐེབས་ཏེ་རིམ་བཞིན་བག་ལ་ཞ་ནས་
ལག་ལེན་གྱི་རྒྱུན་ཉམས་པར་གྱུར་པ། ༣ དུས་སྐབས་དེའི་རྗེས་སུ་རྗེ་བཙུན་
གཡུ་ཐོག་རྙིང་མ་ཡོན་ཏན་མགོན་པོ་ནས་བརྒྱུད་པའི་སྨན་ཕྲེང་གི་ཉམས་ལེན་
དང་། བདུད་རྩི་སྨན་སྒྲུབ་སོགས་གསོ་དཔྱད་དང་འབྲེལ་བའི་གདམས་ངག་
འགངས་ཆེན་འགའ་ཞིག་རྗེ་བཙུན་གཡུ་ཐོག་གསར་མ་ཡོན་ཏན་མགོན་པོ་མ་
ཕེབས་བར་གྱི་དུས་སྐབས་ཤིག་རིང་རྒྱུན་ཆད་པར་གྱུར་པ། ༤ གཏེར་སྟོན་གྲྭ་
བ་མངོན་ཤེས་ཀྱི་སློབ་དཔོན་གཟུས་དང་གཏེར་སྟོན་རང་ཉིད་ཐུར་ལོག་སོང་སྟེ་
སྐུ་གཤེགས་པར་བརྟེན་བོད་ཀྱི་གཤག་ལས་ཉམས་འགོ་ཚུགས་པར་མངོན། ༥
48



བོད་སྤྱི་ལ་དབང་བའི་བཙན་པོའི་རྒྱལ་རབས་ཐོར་རྗེས་མངའ་རིས་ལོ་ཆེན་རིན་
ཆེན་བཟང་པོ་དང་། རྗེ་བཙུན་གཡུ་ཐོག་གསར་མ་ཡོན་ཏན་མགོན་པོ་སོགས་
བོད་སྨན་མཁས་པ་ཉུང་ཤས་ཤིག་རྒྱ་གར་དུ་གསོ་དཔྱད་སློབ་གཉེར་གནང་བར་
ཕེབས་པ་ལས་ཡུལ་གྲུ་གཞན་དུ་དེ་ཙམ་ཕེབས་ཐུབ་མེད་ལ། ཡན་ལག་བརྒྱད་
པའི་རྩ་འགྲེལ་སོགས་རྒྱ་གར་གྱི་གསོ་དཔྱད་གཞུང་ཁོ་ན་བོད་ཡིག་ཏུ་བསྒྱུར་བ་
ལས་ཆོས་རྒྱལ་མེས་དབོན་རྣམ་གསུམ་གྱི་སྐུ་རིང་ལྟར་ཡུལ་གྲུ་གཞན་གྱི་གསོ་
དཔྱད་ཀྱི་གཞུང་ལུགས་བོད་ཡིག་ཏུ་བསྒྱུར་ཐུབ་མེད། དེ་བཞིན་འཛམ་གླིང་གི་
ཡུལ་གྲུ་གཞན་ནས་གསོ་དཔྱད་མཁས་པ་མང་པོ་གདན་དྲངས་ཏེ། ཕྱོགས་
གཅིག་ཏུ་གདན་འཛོམས་ནས་གསོ་རིག་བགྲོ་གླེང་གནང་བའི་དེ་སྔོན་གྱི་ལམ་
སྲོལ་བཟང་པོ་རྒྱུན་ཆད་པ་བཅས་ཀྱིས་བོད་ཀྱི་གསོ་དཔྱད་གོང་འཕེལ་འགྲོ་བར་
ཤུགས་རྐྱེན་ངན་པ་ཐེབས་ཡོད། གོང་དུ་སྨོས་པའི་རྒྱུ་མཚན་དེ་དག་ལ་བརྟེན་
ནས་བོད་ཀྱི་གསོ་བ་རིག་པ་ཉམས་རྒུད་ཆེན་པོ་གྱུར། དེ་རྗེས་ལོ་ཆེན་རིན་ཆེན་
བཟང་པོ་དང་། གཡུ་ཐོག་གསར་མ་ཡོན་ཏན་མགོན་པོ། བྱང་ཟུར་གཉིས་
སོགས་གསོ་དཔྱད་ཀྱི་བསྟན་པ་འཛིན་པའི་སྐྱེས་ཆེན་དུ་མ་བྱོན་ཏེ་གསོ་དཔྱད་
ཀྱི་བསྟན་པ་དར་ཞིང་རྒྱས་པར་མཛད་པ་དང་། ཁྱད་པར་དུ་བོད་རབ་བྱུང་
གཉིས་པའི་མེ་རྟ་ལོ་སྟེ་སྤྱི་ལོ༡ ༡༢༦ལོར་སྐུ་འཁྲུངས་པའི་གཡུ་ཐོག་གསར་མ་
ཡོན་ཏན་མགོན་པོས་གསོ་དཔྱད་ཀྱི་བསྟན་པ་ཉམས་པ་རྨང་ནས་གསོས་ཏེ་
ཤིང་སྐམ་ལ་མེ་འབར་བ་ལྟར་སླར་དར་ཞིང་རྒྱས་པར་མཛད་ནའང་གཡུ་ཐོག་
རྙིང་མའི་སྐུ་དུས་ལྟར་དར་རྒྱས་བྱུང་ཡོད་མེད་སྐོར་ལ་ངེས་ཤེས་རྙེད་པའི་ཚད་
ལྡན་གྱི་ཡིག་ཆ་མ་མཇལ་བས་ཁ་ཚོན་གཅོད་ཐབས་བྲལ། ཞེས་གསུངས་པ་
འདི་ནི་དོན་ལ་གནས་པའི་བདེན་པའི་གཏམ་ཞིག་ཏུ་འཁུམས། དོན་དམ་
པར་གླང་དར་མས་ཆོས་བསྣུབས་པ་འགལ་རྐྱེན་བྱས་ནས་བོད་སིལ་བུ་གྱུར་པའི་
རྗེས་སུ་གཡུ་ཐོག་གསར་མ་ཡོན་ཏན་མགོན་པོ་དང་། བྱང་པ་རྣམ་རྒྱལ་གྲགས་
49



བཟང་། ཟུར་མཁར་མཉམ་ཉིད་རྡོ་རྗེ་སོགས་མཁས་པ་ཆེན་པོ་མང་དུ་བྱུང་
ནས་སླར་ཡང་བོད་ཀྱི་གསོ་རིག་ཡར་ཟླའི་དཔལ་ལ་འགྲན་པའི་བཀའ་དྲིན་བླ་
ལྷག་ཏུ་ཆེ་ཡང་དཔལ་ལྡན་རྒྱུད་བཞི་ལྟ་བུའི་གསོ་དཔྱད་ཀྱི་གཙུག་ལག་ཆེན་མོ་
དང་། དེ་དང་འགྲན་བཟོད་པའི་གསོ་རིག་གི་བསྟན་བཅོས་ཤིག་བྱུང་མེད་པ་
ལས་ཀྱང་བོད་སིལ་འཐོར་གྱུར་པ་དེས་རང་རེའི་གསོ་རིག་འཕེལ་རྒྱས་འགྲོ་བར་
ཤུགས་རྐྱེན་ཆེན་པོ་ཐེབས་པ་རྟོགས་ཐུབ།
༢༢. བསྟན་འགྱུར་ཁྲོད་གསོ་དཔྱད་ཀྱི་ གཞུང་ གང་ གང་
བཞུགས་ཡོད་དམ། སྨན་གཞུང་དེ་དག་གི་ མཛད་པ་པོ་ དང་
བསྒྱུར་མཁན་གྱི་ལོ་ཙཱ་བ་ནི་སུ་སུ་ཡིན་ནམ།
ལན། འཕགས་ཡུལ་ གྱི་མཁས་པ་རྣམས་ཀྱིས་བརྩམས་པའི་ གསོ་
དཔྱད་ཀྱི་བསྟན་བཅོས་ལོ་ཙཱ་བས་བོད་སྐད་དུ་བསྒྱུར་ནས་ད་ལྟ་བསྟན་འགྱུར་
གྱི་ཁྲོད་ན་བཞུགས་ཡོད་པ་ནི། སྦྱོར་བ་བརྒྱ་པ་དང་། སྨན་འཚོ་བའི་མདོ། རྩྭ་
ཨ་ཝའི་ཆོ་ག ཡན་ལག་བརྒྱད་པའི་སྙིང་པོ་བསྡུས་པ། ཡན་ལག་བརྒྱད་པའི་
སྙིང་པོ་བསྡུས་པའི་རང་འགྲེལ། འགྲེལ་བ་ཟླ་ཟེར། སྨན་མིང་སྒྲ་སྦྱོར་ངེས་པ།
སྨན་དཔྱད་གཅེས་པ་གྲུབ་པ། མིག་འབྱེད་མཐོང་བ་དོན་ལྡན། དངུལ་ཆུ་
གྲུབ་པའི་བསྟན་བཅོས། གསེར་འགྱུར་གྱི་བསྟན་བཅོས་བསྡུས་པ། མི་དཔྱད་
ཀྱི་བསྟན་བཅོས་བསྡུས་པ། མིའི་མཚན་ཉིད་བརྟག་པ་རྒྱ་མཚོ། ཐམས་ཅད་
ཀྱི་དབང་ཕྱུག་གི་བཅུད་ལེན་ནད་ཐམས་ཅད་འཇོམས་ཤིང་ལུས་ཀྱི་སྟོབས་རྒྱས་
པར་བྱེད་པ། རྒྱ་མཚོས་བསྟན་པའི་མཚན། ཚངས་པའི་རིག་བྱེད་རྒྱ་མཚོའི་
ཡན་ལག་འཛིན་པ་གཡོ་བ་ཅན། ལྷ་དབང་ཕྱུག་གིས་ཚོགས་བདག་ལ་གནང་
བའི་ས་མུ་དྲ་ཕ་ལའི་སྦྱོར་བ་ཁ་བསྒྱུར་དང་བཅས་པ། འཕགས་ཡུལ་དབུས་
འགྱུར་མ་ཐུ་རའི་རྒྱལ་རིགས་ཀྱི་སྨན་པ་ར་གུ་ན་ཐའི་གདམས་པ། འཕགས་པ་



ཀླུ་སྒྲུབ་ཀྱི་ཞལ་སྔ་ནས་མཛད་པའི་མན་ངག་ཟབ་མོ། འཕགས་ཡུལ་ཕ་ཧའི་
སྨན་པ་དན་ད་སའི་སྨན་བཅོས་རྣམས་ཡོད། གཞུང་འདི་དག་གི་རྩོམ་པ་པོ་
དང་བསྒྱུར་མཁན་གྱི་ལོ་ཙཱ་བ་བཅས་རགས་རིམ་ཙམ་ཞིག་ཞུས་ན།
གོང་དུ་བསྟན་པའི་སྨན་གཞུང་དེ་དག་ལས་སྦྱོར་བ་བརྒྱ་པ་དང་
། སྨན་
འཚོ་བའི་མདོ། རྩྭ་ཨ་ཝའི་ཆོ་ག་གསུམ་ནི་རྒྱ་གར་རྒྱན་དྲུག་མཆོག་གཉིས་ཀྱི་ཐུ་
བོར་གྱུར་པ་དབུ་མ་ཐལ་འགྱུར་བའི་སྲོལ་འབྱེད་པ་མགོན་པོ་ཀླུ་སྒྲུབ་མཆོག་
གིས་མཛད་པ་ཡིན་ལ། སྦྱོར་བ་བརྒྱ་པ་ནི་དུས་རབས་བཅུ་པའི་ནང་མང་ཐོས་
ལོ་ཙཱ་བ་ཤཱཀྱའི་དགེ་སློང་དཔལ་ཉི་མ་རྒྱལ་མཚན་བཟང་པོས་ལེགས་པར་བསྒྱུར་
ནས་གཏན་ལ་ཕབ་པ་དང་། སྨན་འཚོ་བའི་མདོ་དང་རྩྭ་ཨ་ཝའི་ཆོ་ག་གཉིས་ནི་
དུས་རབས་བཅུ་པའི་ནང་གངས་ལྗོངས་སུ་བསྟན་པ་ཕྱི་དར་གྱི་སྐབས་ལ་སྐད་
གཉིས་སྨྲ་བའི་དབང་ཕྱུག་དམ་པ་དང་ལོ་ཙཱ་བ་ཐམས་ཅད་ཀྱི་ཅོད་པན་ལྟ་བུར་
གྱུར་པའི་ལོ་ཆེན་རིན་ཆེན་བཟང་པོས་བོད་སྐད་དུ་བསྒྱུར་ནས་གཏན་ལ་ཕབ་
པར་མཛད། །
ཡན་ལག་བརྒྱད་པའི་སྙིང་པོ་བསྡུས་པ་དང་ཡན་ལག་བརྒྱད་པའི་སྙིང་པོ་
བསྡུས་པའི་རང་འགྲེལ་ གཉིས་ནི་མགོན་པོ་ཀླུ་སྒྲུབ་ཡབ་སྲས་ ཀྱི་ སློབ་མ།
འཕགས་ཡུལ་གྱི་ཆེན་པོ་བཞིའི་ཡ་གྱལ་སློབ་དཔོན་དཔའ་བོའམ་དཔལ་ལྡན་ཕ་
ཁོལ་ཞེས་པ་དེས་མཛད་པ་ཡིན་ལ། དེའི་ནང་ཡན་ལག་བརྒྱད་པའི་སྙིང་པོ་
བསྡུས་པ་ནི་ལོ་ཆེན་རིན་ཆེན་བཟང་པོ་ལ་མངའ་རིས་གུ་གེའི་རྒྱལ་པོ་ལྷ་བླ་མ་ཡེ་
ཤེས་འོད་ཀྱིས་མཐུན་རྐྱེན་བཟང་པོ་སྦྱར་བར་བརྟེན། ཁོང་གིས་ཁ་ཆེའི་པཎྜི་
ཏ་ཛྷཱ་ན་དྷ་ནར་ལ་གསེར་སྲང་བརྒྱ་ཕུལ་ཏེ་གཞུང་འདི་ཞུས་ནས་བོད་ཡིག་ཏུ་
ལེགས་པར་བསྒྱུར་བ་དང་། ཡན་ལག་བརྒྱད་པའི་རང་འགྲེལ་ནི་སྤྱི་ལོ་དུས་
རབས་བཅུ་པའི་ནང་མངའ་བདག་འོད་སྲུང་ཡབ་སྲས་ཀྱི་སྐུ་དུས་ལ་འཕགས་
ཡུལ་གྱི་པཎྜི་ཏ་དྷརྨ་ཤྲཱི་ཝརྨ་དང་། སྙེ་བོ་ལོ་ཙཱ་བ་དབྱིག་གི་རིན་ཆེན། མར་ལོ་



རིག་པའི་གཞོན་ནུ། དབྱིག་གི་དགེ་སློང་ཤཱཀྱ་བློ་གྲོས་བཅས་ཀྱིས་བོད་སྐད་དུ་
བསྒྱུར་བ་ཡིན། །
ཡན་ལག་བརྒྱད་པའི་རྒྱས་འགྲེལ་ཚིག་དོན་ཟླ་ཟེར་དང་སྨན་མིང་སྒྲ་སྦྱོར་
ངེས་པ་ཞེས་པའི་གཞུང་འདི་གཉིས་ནི་རྒྱ་གར་ནུབ་ཕྱོགས་ཁ་ཆེའི་ཡུལ་དུ་སློབ་
དཔོན་དཔའ་བོའི་རིགས་རྒྱུད་དུ་ཆགས་པ་མངོན་དགའི་སྲས་སུ་སྐུ་བལྟམས་
པའི་ཁ་ཆེ་ཟླ་བ་མངོན་དགས་མཛད་པ་ཡིན་ལ། གཞུང་འདི་གཉིས་ཡང་ལོ་
ཆེན་རིན་ཆེན་བཟང་པོས་ཁ་ཆེའི་པཎྜི་ཏ་ཛྷཱ་ན་དྷ་ནར་ལས་གོང་དུ་བསྟན་པའི་
ཡན་ལག་བརྒྱད་པའི་སྙིང་པོ་བསྡུས་པ་དང་ལྷན་དུ་ཞུས་ཏེ་རྒྱ་གར་གྱི་མཁན་པོ་
ཛཱ་རན་དྷ་ར་དང་བཅས་ནས་བོད་ཡིག་ཏུ་ལེགས་པར་བསྒྱུར་བར་མཛད་ཅིང་
དེ་ནས་རིམ་གྱིས་དར་ཞིང་རྒྱས་པར་གྱུར་པ་ཞིག་ཡིན། །
སྨན་དཔྱད་གཅེས་པ་གྲུབ་པ་ནི་འཕགས་ཡུལ་ནུབ་ཕྱོགས་རྟ་མཁན་གྱི་
རིགས་ལས་བྱུང་བའི་རྟ་མཁན་བགྲོད་དཀའི་བུ་ཉི་མ་སྲུང་བས་དུས་རབས་
བདུན་པའི་ནང་བརྩམས་པར་བཤད་པ་དང་། དུས་རབས་དགུ་པའི་ནང་རྒྱ་
གར་གྱི་མཁན་པོ་ཛི་ན་མི་ཏྲ་དང༌། ཨ་ཏིརྒྱ་ཝརྨ། ལོ་ཙཱ་བ་བནྡེ་ཙནྡྲ་གསུམ་
གྱིས་བོད་དུ་བསྒྱུར་ནས་གཏན་ལ་ཕབ་པར་མཛད། གོང་བསྟན་གྱི་སྨན་གཞུང་
དེ་དག་ལས་ཡན་ལག་བརྒྱད་པ་ནི་བོད་ཀྱི་གསོ་བ་རིག་པའི་གཞུང་ལུགས་ཕྱི་མོ་
དཔལ་ལྡན་རྒྱུད་བཞི་འདི་ཉིད་འགྲུབ་བྱེད་ཀྱི་ཐོག་མའི་དཔྱད་གཞིའི་ཡིག་ཆ་
གལ་ཆེ་ཤོས་ཀྱི་གྲས་ཡིན་པ་མ་ཟད་དེང་གི་དུས་སུའང་རང་རེའི་གསོ་རིག་གི་
དཔྱད་གཞི་གཙོ་བོའི་གྲས་སུ་གྱུར་ཡོད། མིག་འབྱེད་མཐོང་བ་དོན་ལྡན་སོགས་
སྨན་གཞུང་གཞན་དག་ནི་བསྟན་འགྱུར་ལས་གསོ་རིག་སྐོར་དུ་འདུས་མེད་པར་
ཁ་ཐོར་དུ་གནས་པའི་གཞུང་ཐུང་ངུ་རྣམས་ཡིན་ཞིང་། གོང་ལྟར་སྤྲོས་ན་མང་
དོགས་པས་འདིར་ཡིག་རྫོབ་ཀྱི་འཇིགས་པས་རེ་ཞིག་བསྐུམ་པར་བྱས་ནས་རེ་
རེ་བཞིན་མ་སྤྲོས།
52



༢༣. བོད་ཀྱི་མཁས་པ་རྣམས་ཀྱིས་ཡན་ལག་བརྒྱད་པ་
དང་འབྲེལ་བའི་བསྟན་བཅོས་གང་གང་མཛད་ཡོད་དམ།
ལན། གོང་ནས་བསྟན་པ་ལྟར་རྒྱ་གཞུང་ཡན་ལག་བརྒྱད་པའི་རྩ་
འགྲེལ་དང་བཅས་པ་ལོ་ཆེན་རིན་ཆེན་བཟང་པོ་གཙོ་བྱས་པའི་བཀའ་དྲིན་བླ་ན་
མེད་པའི་ལོ་ཙཱ་བ་དག་གིས་བོད་དུ་བསྒྱུར་བ་ལས། བོད་ཀྱི་གསོ་བ་རིག་པ་
འཕེལ་རྒྱས་དང་འཐུས་ཚང་དུ་གཏོང་བ་ལ་ནུས་པ་ཆེས་ཆེར་ཐོན་པས་ན་
བསྟན་འགྱུར་གྱི་ཁྲོད་དུ་བཞུགས་ཡོད་པ་ཚང་མས་ཤེས་གསལ་ལྟར་ལགས།
དེ་དང་ཆབས་ཅིག་ཏུ་ལོ་ཆེན་རིན་ཆེན་བཟང་པོས་རང་རྐྱ་ཐུབ་པའི་སྤུ་ཧྲེང( སྤུ་
རངས)གི་སྨན་པ་མི་བཞི་སོགས་སྣོད་ལྡན་གྱི་སློབ་མ་མང་པོ་གསོ་སྐྱོང་མཛད་
ནས་བོད་དུ་ཡན་ལག་བརྒྱད་པའི་གཞུང་དོན་ལ་སློབ་སྦྱོང་དང་། ལག་ལེན།
ཞིབ་འཇུག་བྱེད་པའི་ལམ་བུ་གཏོད་པ་དང་། ལོ་ཆེན་དེའི་སློབ་རྒྱུད་ལས་ཆེ་རྗེ་
ཞང་སྟོན་ཞིག་པོས་ཡན་ལག་བརྒྱད་པའི་ཚིག་དོན་ཞིབ་རྒྱས་སུ་འགྲེལ་བ་མུ་
ཏིག་ཕྲེང་བ་རྒྱས་བསྡུས་རྣམས་བརྩམས་པ་ལྟ་བུ། མདོར་ན་ལོ་ཆེན་དེ་ཉིད་ཀྱི་
ཐུགས་རྗེའི་འཕྲིན་ལས་ལས་ཡན་ལག་བརྒྱད་པ་བོད་ཡུལ་ཀུན་ཏུ་དར་རྒྱས་ཆེ་
བས། སྡེ་སྲིད་རིན་པོ་ཆེའི་གསོ་རིག་ཁོག་འབུགས་སུ་དར་བྱེད་ལྔ་བཅུ་རྩ་དྲུག་
བགྲངས་སྐབས། ལོ་ཆེན་རིན་བཟང་བརྒྱད་པའི་བཤད་སྲོལ་དར། ། ཞེས་
པ་སོགས་བྱུང་། ཕྱིས་སུ་ ཞང་གཟི་བརྗིད་འབར་རྒྱ་གར་ལ་ཐེངས་གཉིས་
ཕེབས་ནས་ནཱ་ལེནྡྲར་དྲང་སྲོང་ཙནྡྲ་པ་བྱ་བ་ལས་ཡན་ལག་བརྒྱད་པ་ཐུགས་ཐོག
(ངག་ཐོག)ནས་ཚར་གཅིག་དང་དཔེ་ཐོག་ནས་གཞུང་ཚར་གཅིག་དང་།
ཁོག་འབུགས། མན་ངག་ལག་ལེན་དང་བཅས་རྫོགས་པར་བསྩལ་ཏེ་ཡིག་སྣ་
རྩོམས་ལ་འགྲོ་ཕན་རྒྱ་ཆེ་བར་གྱིས་ཤིག་གསུངས་པ་ལྟར་བོད་དུ་བྱོན་རྗེས་
གཞུང་དྲི་མེད་གཟི་བརྗིད་ལེའུ་བཞི་པ་དང་། དེའི་འགྲེལ་བ་ཉི་མའི་འོད་ཟེར།
དཔེ་སྟོན་གྲངས་ཀྱི་ཕྲེང་བ་སོགས་མཛད། ཡང་སྟོད་སྟོན་དཀོན་མཆོག་སྐྱབས་
53



སམ་རོག་སྟོད་དཀོན་མཆོག་སྐྱབས་ཀྱང་འཕགས་ཡུལ་དུ་བྱོན་ནས་ཐམས་ཅད་
མཁྱེན་པ་ཤནྟི་པ་ཕྱི་མའི་དྲུང་དུ་ཡན་ལག་བརྒྱད་པ་རྫོགས་པར་གསན་ཏེ།
ཕྱིར་བྱོན་ཐོག་ཡན་ལག་བརྒྱད་པའི་ས་བཅད་བསྡུས་དོན་རིན་ཆེན་ཕྲེང་བ་ཞེས་
པ་བརྩམས་ཤིང་གཞུང་ལ་མཆན་བཏབ་པ་བཅས་སྒོ་ནས་བརྒྱད་པའི་འཕྲིན་
ལས་རྒྱས་པར་མཛད་པ་ནི་ཤེས་བྱ་ཀུན་ཁྱབ་མཛོད་དུ། ཞང་སྟོན་སྟོད་སྟོན་
གཉིས་ཀྱང་འཕགས་ཡུལ་ཕྱིན། །བརྒྱད་པ་ལ་མཁས་གཞུང་བརྩམས་འཕྲིན་
ལས་རྒྱས། ། ཞེས་གསུངས།
དུས་དེ་ཙམ་ལ་གཡུ་ཐོག་གསར་མ་ཡོན་ཏན་མགོན་པོ་འཕགས་ཡུལ་དུ་
ལན་དྲུག་ཕེབས་ནས་ཡན་ལག་བརྒྱུད་པ་ལ་མཁས་པར་བསླབས་ཏེ་བརྒྱད་པ་ཆེ་
ཆུང་གི་སྙིང་པོ་བསྡུས་པ་ཞེས་བྱ་བ་དང་། མདོ་གནས་ལེའུ་དང་པོའི་འགྲེལ་བ་
མཐོང་བ་མེ་ལོང་སོགས་མཛད་ཅིང་། གཞུང་ལ་མཆན་བཏབ་པ་སོགས་མདོར་
ན་སྐུ་ཚེའི་སྟོད་དུ་ཡན་ལག་བརྒྱད་པ་ཁོ་ནའི་འཕྲིན་ལས་བསྐྱངས། དེ་མིན་ས་
སྐྱ་པཎྜི་ཏ་ཀུན་དགའ་རྒྱལ་མཚན་གྱིས་ཡན་ལག་བརྒྱད་པའི་དོན་བསྡུས་དང་།
སྟོད་སྨན་འཚོ་བྱེད་གཞོན་ནུས་བརྒྱད་པའི་སྙིང་པོ་བསྡུས་པ། བློ་གྲོས་མཚུངས་
མེད་ཀྱིས་བརྒྱད་པའི་མཆན་བུ། བྲང་ཏི་དཔལ་ལྡན་འཚོ་བྱེད་ཀྱིས་བརྒྱད་པའི་
ཁོག་དབུབ་དང་མདོ་གནས་ལེའུ་སུམ་ཅུའི་ས་མ་འགྲེལ། སྨན་མིང་སྒྲ་སྦྱོར་
ངེས་པ་ ཐར་ལོའི་འགྱུར། མཉམ་མེད་དྭགས་པོ་ལྷ་རྗེས་བརྒྱད་པའི་དོན་
བསྡུས། ཀརྨ་རང་བྱུང་རྡོ་རྗེས་བརྒྱད་པའི་སྙིང་པོ་བསྡུས་པ་སོགས་བརྩམས་
ནས་ཡན་ལག་བརྒྱད་པའི་སྒོ་ནས་འགྲོ་ཕན་མཛད་འཕྲིན་བཟང་པོ་ཡར་ཟླའི་
དཔལ་ལ་འགྲན་པར་བྱུང་ངོ། །
54



༢༤. སྡོང་འགྲེམས་དང་རྡེའུ་འགྲེམས་ཀྱི་སྒོ་ནས་དཔལ་
ལྡན་རྒྱུད་བཞི་འཆད་ ཁྲིད་བྱེད་པའི་སྲོལ་འདི་དུས་ནམ་ཞིག་
ལ་དར་བ་ཡིན་ནམ། །
ལན། སྡོང་འགྲེམས་དང་རྡེའུ་འགྲེམས་ནི་སྔོན་བྱོན་མཁས་དབང་
རྣམས་ཀྱིས་གསོ་བ་རིག་པའི་གཞུང་དོན་འཆད་ཁྲིད་བྱེད་པའི་བརྒྱུད་རིམ་ཁྲོད་
ཤེས་རབ་ཀྱི་རྩལ་ལ་བརྟེན་ནས་འཆད་བྱའི་གཞུང་དོན་རྣམས་རྩ་བ་དང་།
སྡོང་པོ། ཡལ་ག ལོ་མ། མེ་ཏོག འབྲས་བུ་བཅས་དཔག་བསམ་ཤིང་གི་
སྡོང་པོའི་གཟུགས་སུ་བཀོད་པའམ་རྡེའུ་དཀར་སེར་སྔོ་གསུམ་བྱས་ནས་གསོ་བ་
རིག་པའི་གཞུང་དོན་འཆད་ཐབས་ཤིག་གསར་གཏོད་བྱེད་པ་ཡིན་ལ། སྡོང་
འགྲེམས་སྐབས་སུ་མི་ཡི་ལུས་འདི་མྱ་ངན་མེད་པའི་ལྗོན་ཤིང་ངམ་དཔག་བསམ་
ཤིང་། ཡང་ན་བྱང་ཆུབ་ལྗོན་ཤིང་གི་དཔེ་དོན་དང་སྦྱར་ནས་རྣམ་གྲངས་
བཀོད་པ་འདི་ལ་འཆད་བྱའི་གཞུང་དོན་ཐམས་ཅད་ཀྱི་རྣམ་གྲངས་མི་འཁྲུལ་
བར་བདེ་བླག་ངང་ཐད་ཀར་རྟོགས་སླ་ཞིང་། དོན་འདུས་པ། རྟེན་འབྲེལ་
ལེགས་པ་བཅས་ཀྱི་ཁྱད་ཆོས་ལྡན་པ་མ་ཟད། རང་རེའི་གསོ་རིག་སློབ་གསོ་
གོང་སྤེལ་དུ་གཏོང་བ་ལའང་ཕན་ནུས་རྒྱ་ཆེན་པོ་ཐོན་ཡོད་པ་ནི་གདོན་མི་ཟ།
སྡོང་འགྲེམས་ཀྱི་སྒོ་ནས་གཞུང་དོན་འཆད་ཁྲིད་བྱེད་པའི་ཐུན་མོང་མ་
ཡིན་པའི་ཁྱད་ཆོས་འབུར་དུ་ཐོན་པའི་སྲོལ་འདི་ཐོག་མར་དར་བའི་སྐོར་ལ་རྒན་
དབང་འདུས་མཆོག་གིས། བོད་ཀྱི་སྨན་དཔྱད་གཞུང་དོན་དང་འབྲེལ་བའི་
དཔེ་རིས་ཤོག་བུའམ་རས་གཞིར་བཀོད་པའི་འབྲི་སྲོལ་དང་པོ་ནི་གཡུ་ཐོག་རྙིང་
མ་ཡོན་ཏན་མགོན་པོ་དགུང་ལོ་ཞེ་གཅིག་ཐོག་སྟེ་སྤྱི་ལོ༧༤༩ཕེབས་སྐབས་དག་
སྣང་གཟིགས་ཚུལ་གྱིས་རྐྱེན་བྱས་ཏེ་རྩ་རྒྱུད་སྡོང་འགྲེམས་དང་། བཤད་རྒྱུད་
སྡོང་འགྲེམས་ཀྱི་དཔེ་རིས་མཐིང་ཤོག་ངོས་སུ་གསེར་ཞུན་མས་ཤོག་བཀྲར་
བཀོད་པ་དེ་ཡིན་པར་གྲགས། % ཞེས་གསུངས། དག་སྣང་གཟིགས་ཚུལ་དེ་



གཡུ་ཐོག་རྙིང་མའི་རྣམ་ཐར་བཀའ་རྒྱ་མ་གཟི་བརྗིད་རིན་པོ་ཆེའི་གཏེར་མཛོད་
ལས། དེ་ནས་མཁས་པ་ཆེན་པོ་གཡུ་ཐོག་པས་བདུད་རྩི་སྨན་འཕྲེང་གི་སྒྲུབ་པ་
མཛད་པའི་ཚེ་བུད་མེད་རུས་པའི་རྒྱན་གྱིས་བརྒྱན་པ་གཅིག་ན་རེ། གཡུ་ཐོག་
ཆེན་པོ་ཡབ་ཡུམ་ནུབ་ཕྱོགས་ཨོ་རྒྱན་ཡུལ་ལ་བྱོན་ཅིག་ཅེས་མི་སྣང་བར་སོང་
ངོ་། །དེ་ནས་གཡུ་ཐོག་ཆེན་པོ་ཡབ་ཡུམ་པདྨ་འོད་ཀྱི་གཞལ་ཡས་ཁང་དུ་བྱོན་
པས། བུད་མེད་སྨན་རྐྱལ་ཕྲུག་ལ་བཀལ་བ། ལག་གཡས་དཔག་བསམ་ཙན་
དན་གྱི་སྡོང་པོ་ཡལ་ག་དང་ལོ་མ་མེ་ཏོག་འབྲས་བུ་ལ་གསེར་ཞུན་གྱི་ཁུ་བ་འབབ་
པ། རྩ་བ་གསུམ། སྡོང་པོ་དགུ། ཡལ་ག་བཞི་བཅུ་ཞེ་ལྔ། ལོ་འདབ་ཉིས་བརྒྱ་
ཉེར་བཞི། རྒྱས་པར་མེ་ ཏོག་ལྔ་ལྡན་ལ་འབྲས་བུ་ གསུམ་སྨིན་པ་ གཅིག་
བསྣམས། ལག་གཡོན་ན་བྱང་ཆུབ་ཀྱི་ཤིང་གི་སྡོང་པོ་གཅིག་ལ་ལོ་འདབ་
བདུན་བརྒྱ་ཉི་ཤུ་ཡོད་པ་གཅིག་ཁྱེར་འདུག་པའི་བུད་མེད་ན་རེ། གཡུ་ཐོག་
ཡབ་ཡུམ་སྤྱན་མ་ཡེངས་པར་ངེད་ཀྱི་ལག་ན་ཐོགས་པའི་དཔག་བསམ་གྱི་སྡོང་
པོ་འདི་གཉིས་ལ་གཟིགས་ཤིག ལྟད་མོ་དང་དོན་ཆེ་བར་ཡོད་ཀྱི་ཟེར་བས།
གཡུ་ཐོག་ཡབ་ཡུམ་གྱིས་ལེགས་པར་གཟིགས་པས། སྡོང་པོ་གཅིག་གི་སྟེང་ན་
བླ་མ་སྨན་པའི་རྒྱལ་པོས་བྱང་སེམས་གཉིས་ལ་སོགས་པའི་འཁོར་རྣམས་ལ་རྩ་
རྒྱུད་ཀྱི་སྡོང་འགྲེམས་གསུང་གིན་འདུག སྡོང་པོ་གཅིག་གི་སྟེང་ན་པདྨ་འབྱུང་
གནས་སྨན་པའི་ཆ་བྱད་གཅིག་གིས་བཤད་རྒྱུད་ཀྱི་སྡོང་འགྲེམས་གསུང་གིན་
འདུག་པ་གཟིགས་པས་གཡུ་ཐོག་ཡབ་ཡུམ་གྱིས་ཀྱང་སྡོང་འགྲེམས་གཉིས་ཀྱི་
བཤད་པ་རྒྱས་པ་ཞིག་ཞུས།” ཞེས་འཁོད་འདུག འདི་ལ་གཏམ་རྒྱུད་ཀྱིས་
ཟུར་བརྒྱན་ནས་ངོ་མཚར་བའི་གཏམ་སྙན་དུ་བརྗོད་ཀྱང་ཚིག་ཟུར་འདི་དག་ལ་
བརྟགས་ན་གསོ་རིག་གི་གཞུང་དོན་སྡོང་འགྲེམས་ཀྱི་སྒོ་ནས་འཆད་པའི་སྲོལ་
འདི་དུས་སྐབས་དེ་ཙམ་ལ་དར་བ་ཤེས་ཐུབ་ཅིང་། རྗེ་དེ་ཉིད་ཀྱིས་བརྩམས་
པའི་དཔལ་ལྡན་རྒྱུད་བཞིའི་རྩ་རྒྱུད་དང་བཤད་རྒྱུད་གཉིས་ལ་བརྟགས་ནའང་



དེ་ནི་བདེན་པའི་གསུང་ཡིན་པ་ནི་གོར་མ་ཆག བྱམས་པ་འཕྲིན་ལས་མཆོག་
གིས། སྡོང་འགྲེམས་རྣམ་བཤད་ངོ་མ་ཐོག་མར་རྒྱུད་བཞིའི་ནང་ཚན་རྩ་རྒྱུད་
ལེའུ་གསུམ་དང་། བཤད་རྒྱུད་སྡོམ་ཚིག་ལེའུར་འཁོད་ཡོད།” ཅེས་གསུངས་
པ་ལས་ཀྱང་འཐུས།
དེའུ་འགྲེམས་ནི་རྩ་བ་དང། སྡོང་པོ། ཡལ་ག་རྣམས་ཤིང་ཐུར་དང་།
ལོ་འདབ་རྣམས་རྡེའུ་དཀར་སེར་སྔོ་གསུམ་བྱས་ནས་གཞུང་དོན་འཆད་ཁྲིད་
བྱེད་པའི་ལུགས་ཤིག་ཡིན་ཞིང་། ལུགས་འདི་ནི་གངས་ཅན་སྨན་པའི་གཙུག་
རྒྱུན་གཡུ་ཐོག་གསར་མ་ཡོན་ཏན་མགོན་པོ་ཞེས་མཚན་སྙན་གྲགས་རྒྱ་མཚོའི་
ཕ་རོལ་དུ་སོན་པ་དེས་དཔལ་ལྡན་རྒྱུད་བཞི་ལ་སྡེ་ཚན་གསར་བ་ཁ་གསབ་དང་།
ཁ་སྐོང། ལེགས་སྒྲིག་བཅས་བྱས་ཏེ་སྔར་བས་འཐུས་སྒོ་ཇེ་ཚང་དང་ཕུན་སུམ་
ཇེ་ཚོགས་སུ་གཏོང་སྐབས་སྡོང་འགྲེམས་འདི་བཞིན་རྒྱུད་ཀྱི་དགོངས་དོན་ཡིད་
ལ་ངེས་བདེ་བ་དང་། གཞན་ལ་འཆད་བདེ་བ། བདེ་བླག་ཏུ་རྟོགས་པ་བཅས་
ཀྱི་ཐབས་ལམ་ལ་དགོངས་ཏེ། ཨོ་རྒྱན་གྱི་སྨན་པ་སྐྱེས་བུ་མེ་ལྷ་ཕྱག་རྡུམ་གྱི་
དྲུང་ནས་རྡེའུ་སྐོར་ཕྱི་ནང་གསང་གསུམ་ གྱི་ གདམས་པ་གསན་པས་དེའུ་
འགྲེམས་ཀྱི་ཕྱག་བཞེས་ཀྱང་དར་སྤེལ་བྱུང་བར་བཤད།
༢༥. ཁ་བ་ཅན་གྱི་ཡུལ་གྲུ་འདིར་ཡོངས་སུ་གྲགས་པའི་
སྨན་པ་མང་པོའི་མཚན་འདྲེན་སྐབས་རྒྱལ་པོ་ལྟར་གྲགས་པ་
གཅིག་དང་། པཎྜི་ཏ་ལྟར་མཁས་པ་གཅིག ནམ་མཁའ་ལྟར་
ཁྱབ་པ་གཅིག་ཅེས་པ་རྣམས་ནི་སུ་དང་སུ་ཡིན་ནམ། །
ལན། ཟུར་མཁར་བའི་ཤེས་བྱ་ཁོག་འབུབས་དང་སྡེ་སྲིད་ཀྱི་གསོ་རིག་
ཁོག་འབུགས་རྣམས་སུ་ཁ་བ་ཅན་གྱི་ཡུལ་གྲུ་འདིར་ཡོངས་སུ་གྲགས་པའི་སྨན་
པ་མང་པོའི་མཚན་འདྲེན་སྐབས་རྒྱལ་པོ་ལྟར་གྲགས་པ་གཅིག་ཅེས་པ་ནི་བྲང་



ཏི་རྒྱལ་མཉེས་མཁར་ཕུག་ཞུ་བ་དེ་ཡིན། བྲང་ཏི་རྒྱལ་མཉེས་མཁར་ཕུག་ནི་
དུས་རབས་བདུན་པའི་མཇུག་ཙམ་ལ་གཙང་སྨད་དུ་སྐུ་འཁྲུངས་ཤིང་། ཁོང་
ནི་སྤྲུལ་བའི་སྲས་གསུམ་གྱི་ཡ་གྱལ་ཙན་པ་ཤི་ལ་ཧ་ཞུ་བ་དེའི་ཐུགས་སྲས་ཡིན།
རྗེ་འདི་ཉིད་རིག་པའི་གནས་སྤྱི་དང་ཁྱད་པར་གསོ་རིག་གི་གཞུང་ལུགས་ལག་
ལེན་དང་བཅས་པར་ཤིན་ཏུ་མཁས་པས་མི་ཚད། སྲིད་ཀྱི་དོན་ལའང་མཁས་
ཤིང་བྱང་ཆུབ་པ་ཞིག་ཡིན་གཤིས། ཞང་ལྷ་མོ་གཟི་དང་སྟོང་བཞེར་མེས་པོ་
བཅས་ལྷན་དུ་མདོ་ཁམས་སུ་སོ་ཁ་བསྲུང་བར་མངགས་ནས་ལོ་བཞིར་བཞུགས་
ལ་སྲིད་ཕྱོགས་སུ་མཛད་རྗེས་བཞག་པ་དང། ཁྱད་པར་དུ་བི་ཇིའི་ལུགས་ཀྱི་
འཆི་གསོས་ཀྱི་བདུད་རྩི་མདོ་ཁམས་སུ་སྤེལ་བ་བཅས་ཀྱི་དབང་གིས་རྒྱལ་པོ་ཁྲི་
ལྡེ་གཙུག་བརྟན་མེས་ཨག་ཚོམ་དགྱེས་ཏེ་རང་གི་བླ་སྨན་དང་བློན་པོ་ཟུང་དུ་
འཇུག་པའི་མཛངས་མི་རུ་འཛིན་པ་མ་ཟད། རྒྱུད་ནས་བརྒྱུད་པའི་བཙན་པོའི་
བླ་སྨན་དུ་དབང་བསྐུར་ཞིང་། ཕྱིས་སུ་གསོ་དཔྱད་ཀྱི་ལུགས་སུ་བྲང་ཏིའི་རྒྱུད་
པ་ཟམ་མ་ཆད་པར་བྱུང་བ་དག་ཀྱང་མེས་པོ་བྲང་ཏི་རྒྱལ་མཉེས་མཁར་ཕུག་དེ་
ཉིད་ཀྱི་གདུང་རྒྱུད་ལས་བྱུང་བ་ཡིན།
པཎྜི་ཏ་ལྟར་མཁས་པ་གཅིག་ཅེས་པ་ནི་ལོ་ཆེན་རིན་ཆེན་བཟང་པོ་ཡིན་
ལ། རྗེ་འདི་ནི་བོད་ས་རྟ་སྤྱི་ལོ༩༥༨ ལོར་མངའ་རིས་གུ་གེའི་ཆ་སྙིང་ཝཾ་རཏ་
ཞེས་པར་སྐུ་བལྟམས། སྐུ་ན་ཆུང་དུས་ནས་བློ་རིག་རྣོ་བས་མངའ་རིས་གུ་གེའི་
རྒྱལ་པོ་ལྷ་བླ་མ་ཡེ་ཤེས་འོད་ཀྱིས་བོད་ཕྲུག་བློ་རྣོ་བ་ཉི་ཤུ་རྩ་བདུན་རྒྱ་གར་དུ་
སློབ་གཉེར་བྱེད་པར་མངགས་པའི་གྲས་སུ་ཚུད། སྔ་རྟིང་དུ་ཁ་ཆེ་དང་རྒྱ་གར་
སོགས་སུ་ཕེབས་ཏེ་ལོ་བཅུའི་རིང་ཕྱི་ནང་གི་རིག་གནས་ཐམས་ཅད་ལ་མཁས་
པར་བསླབས་ནས་གཙུག་ལག་རྒྱ་མཚོའི་ཕ་རོལ་དུ་སོན་ཏེ། གངས་ལྗོངས་སུ་
བསྟན་པ་ཕྱི་དར་གྱི་སྐབས་ལ་སྐད་གཉིས་སྨྲ་བའི་དབང་ཕྱུག་དམ་པ་དང་ལོ་ཙཱ་
བ་ཐམས་ཅད་ཀྱི་ཅོད་པན་ལྟ་བུར་གྱུར། ལོ་ཆེན་འདི་ལ་མངའ་རིས་གུ་གེའི་
58



རྒྱལ་པོས་མཐུན་རྐྱེན་བཟང་པོ་སྦྱར་བར་བརྟེན་ནས་གསང་སྔགས་ཀྱི་གཞུང་
དང་བཀའ་བསྟན་མཐའ་ཡས་པ་བསྒྱུར་ཅིང་། ལྷག་པར་ཁོང་གིས་ཁ་ཆེའི་པཎྜི་
ཏ་ཛཱ་ན་དྷ་ནར་ལ་གསེར་སྲང་བརྒྱ་ཕུལ་ནས་འཕགས་ཡུལ་གྱི་གསོ་དཔྱད་ཀྱི་
བསྟན་བཅོས་ཆེན་མོ་ཡན་ལག་བརྒྱད་པའི་སྙིང་པོ་བསྡུས་པ་དང་འགྲེལ་བ་ཟླ་
ཟེར་སོགས་ཞུས་ནས་བོད་ཡིག་ཏུ་ལེགས་པར་བསྒྱུར་ཏེ་གཏན་ལ་ཕབ་པར་
མཛད། དེ་ནི་རྒྱ་གཞུང་ཡན་ལག་བརྒྱད་པའི་སྙིང་པོ་བསྡུས་པ་འགྲེལ་བ་དང་
བཅས་ཆ་ཚང་བར་བོད་དུ་བསྒྱུར་བའི་ཐོག་མ་ཡིན་ཞིང་། དེས་བོད་ཀྱི་གསོ་བ་
རིག་པ་འདི་ཉིད་འཕེལ་རྒྱས་དང་འཐུས་ཚང་དུ་གཏོང་བ་ལ་དཔག་དཀའ་བའི་
ནུས་པ་ཆེན་པོ་ཐོན་ཞིང་། བོད་ཀྱི་ཚེ་རིག་འཛིན་པ་རྣམས་ལ་འཕགས་ཡུལ་གྱི་
གསོ་དཔྱད་སྦྱང་བར་མཐུན་རྐྱེན་དང་གོ་སྐབས་བཟང་པོ་སྦྱར་ཡོད་སྟབས།
ཀོང་སྤྲུལ་ཡོན་ཏན་རྒྱ་མཚོའི་ཞལ་ནས། ཕྱི་དར་རྒྱ་གཞུང་སྔ་རྗེས་བསྒྱུར་མང་
ཡང་། །རིན་ཆེན་བཟང་པོས་བརྒྱུད་པ་སྤེལ་བ་ལས། །སྤུ་ཧྲེང་སྨན་པ་བཞི་
ལས་ལེགས་བརྒྱུད་དེ། །ཞང་ཞིག་དར་མགོན་གཡུ་ཐོག་པ་ལ་སོགས། །བོད་
ཀྱི་གཞན་ཕན་ཅན་རྣམས་ཐོག་མར་གྱེས། །@ ཞེས་གསུངས། །
ནམ་མཁའ་ལྟར་ཁྱབ་པ་གཅིག་ཅེས་པ་ནི་བྷ་རོ་ཕྱག་རྡུམ་མམ་སྐྱེས་བུ་
མེ་ལྷ་ཞུ་བ་དེ་ཡིན་ཞིང་། འདི་བ་དུས་རབས་བཅུ་གཅིག་པའི་ནང་བོད་ཀྱི་
མངའ་རིས་རྒྱལ་རྒྱུད་མངའ་བདག་རྩེ་ལྡེའི་སྐབས་ནུབ་ཕྱོགས་ཨོ་རྒྱན་ཡུལ་ནས་
བོད་ལ་སྤྲུགས་པའི་སྨན་པ་མཁན་ཅན་ཞིག་ཡིན་ལ། རྗེ་འདི་ཨོ་རྒྱན་ཡུལ་དུ་ཚེ་
རིག་འཛིན་པ་ཐམས་ཅད་ཀྱི་གཙུག་གི་ནོར་བུར་གྱུར་ཏེ་རྒྱལ་པོའི་བླ་སྨན་
མཛད་དུས་བཙུན་མོའི་ནད་བཅོས་སྐབས་མི་ཚངས་པའི་སྤྱོད་ཀྱི་ཉེས་པ་ཤོར་
བར་བརྟེན། རྒྱལ་པོས་གསོད་པར་ཕངས་ཏེ་ཉེས་ཁྲིམས་ལ་ཕྱག་བཅད་པས་བྷ་
རོ་ཕྱག་རྡུམ་ཞེས་ཟེར། དེ་ཉིད་བོད་དུ་ཕེབས་རྗེས་སྙན་བརྒྱུད་བེ་བུམ་ནག་པོ་
དང། ཆུང་དཔྱད་བེ་བུམ་སྔོན་པོ། འབུམ་ཁུ་ཚུར། སྡེ་སྐོར་ཕྱི་ནང་གསང་



གསུམ་སོགས་མན་ངག་གི་ཡིག་སྣ་མང་དུ་མཛད། གཞན་ཡང་ཟུར་མཁར་
བའི་ཤེས་བྱ་ཁོག་འབུབས་སུ། རྒྱ་གར་སྐྱེས་བུ་མེ་ལྷ་ཡིས། །སྟོང་ཐུན་སུམ་ཅུ་
རྩ་གཅིག་དང་། །སྐོར་ཚོམས་བཞི་བཅུ་ཞེ་ལྔ་དང་། །ཡང་དག་ཚིག་གི་བསྡུས་
དོན་དང་། །དོན་འགྲེལ་ཉི་ཤུ་པ་རྣམས་མཛད། །”ཅེས་འཁོད་འདུག
༢༦. གཡུ་ཐོག་གསར་མ་ཡོན་ཏན་མགོན་པོས་ཕྱག་རྩོམ་
གང་དང་གང་མཛད་ཡོད་དམ། །
ལན། གངས་ཅན་གྱི་ལྗོངས་འདིར་གཡུ་ཐོག་རྙིང་མ་ཡོན་ཏན་མགོན་
པོའི་རིགས་ལས་མཆེད་ཅིང་། དེའི་ཡང་སྲིད་ཀྱི་ཟློས་གར་གཡུ་ཐོག་གསར་མ་
ཡོན་ཏན་མགོན་པོ་ཞེས་རབ་བྱུང་གཉིས་པའི་མེ་རྟ་ལོ་སྟེ། སྤྱི་ལོ༡ ༡༢༦ལོར་
གཙང་མྱང་སྟོད་སྒོ་བཞི་རེ་ཐང་དུ་འཁྲུངས་པའི་མཁས་གྲུབ་གཉིས་ལྡན་གྱི་སྤྲུལ་
བའི་སྐྱེས་མཆོག་དམ་པ་དེས། སྔོན་གྱི་བག་ཆགས་སད་པའི་མཐུས་སྐུ་ན་ཕྲ་
བའི་དུས་ནས་ཐུན་མོང་དང་ཐུན་མོང་མ་ཡིན་པའི་རིག་གནས་སྤྱི་དང་། ལྷག་
པར་གསོ་དཔྱད་སྨན་གྱི་རིག་པར་མཁྱེན་རབ་རྒྱས་ཤིང་། ནར་སོན་རྗེས་སྔ་
རྟིང་རྒྱ་གར་ལ་ཐེངས་དྲུག་དང་། དེ་བཞིན་བལ་ཡུལ་དང་སིངྒལ་སོགས་སུ་
ཕེབས་ནས་མཁས་གྲུབ་དུ་མའི་དྲུང་ནས་གསོ་དཔྱད་གསན་བཞེས་མཛད་དེ་
ཕྱི་ནང་གི་གསོ་རིག་རྒྱ་མཚོའི་ཕ་མཐར་སོན་ཞིང་། གྲགས་པའི་རྫ་རྔ་བརྡུངས་
ཏེ་གངས་ཅན་སྨན་པ་ཡོངས་ཀྱི་ཆེ་མཆོག་ཏུ་གྱུར་ཅིང་། སྐུ་ཚེའི་སྟོད་དུ་ཡན་
ལག་བརྒྱད་པ་ཁོ་ནའི་འཕྲིན་ལས་བསྐྱངས། དེ་ནས་ཕྱི་རབས་ཀྱི་འགྲོ་བ་ནད་
པ་རྣམས་དང་བུ་སློབ་ཀྱི་དོན་དུ་དཔའ་བོའི་སྙིང་པོ་བསྡུས་པའི་མདོ་གནས་ཀྱི་
འགྲེལ་བ་མཐོང་བ་མེ་ལོང་དང་། རྩ་དཔྱད་རིག་པ་རང་གསལ་སྡེ་ཚན་ལྔ་པ།
ལག་ལེན་པོད་ཆུང་། མན་ངག་ཤོག་དྲིལ་སྐོར་གསུམ། བརྒྱད་པ་ཆེ་ཆུང་གི་
སྙིང་པོ་བསྡུས་པ། ཉམས་ཡིག་བུ་དོན་མ། ལྡེ་མིག་སྐོར་དྲུག་སོགས་བརྩམས་



པར་མཛད་ཅིང་། ལྷག་པར་དུ་ཁོང་གིས་མེས་པོ་གཡུ་ཐོག་རྙིང་མ་ཡོན་ཏན་
མགོན་པོས་མཛད་པའི་རྒྱུད་བཞི་ལ་མི་རབས་བཅུ་གསུམ་བར་དུ་གྲུབ་པའི་གསོ་
རིག་གི་གཞུང་དང་གདམས་ངག་ཕྱག་ལེན་རྣམས་ཕྱོགས་བསྒྲིགས་བྱས་ནས་སྡེ་
ཚན་གསར་བ་ཁ་སྣོན་དང་། སྔར་ཡོད་རྣམས་ཁ་ཇེ་གསལ་དུ་བཀོད་ནས་སྔར་
བས་གྱ་ནོམ་ཞིང་ཕུན་སུམ་ཚོགས་པར་བཏང་བས་མི་ཚད། ཡན་ལག་བརྒྱད་
པའི་སྙིང་པོ་བསྡུས་པ་རྩ་འགྲེལ་སོགས་ཀྱི་ལག་ལེན་མན་ངག་གིས་ཟུར་བརྒྱན་
ཏེ། གསོ་རིག་རྒྱ་མཚོའི་ཡང་སྙིང་ལྟ་བུའི་གསོ་དཔྱད་ཀྱི་བསྟན་བཅོས་ཆེན་མོ་
དཔལ་ལྡན་རྒྱུད་བཞི་ཞེས་འཁྲུལ་མེད་ཚན་རིག་ཟབ་མོས་དཔྱད་བཟོད་པའི་
གཞུང་བཟང་ལེའུ་བརྒྱ་དང་ང་བཅུ་དྲུག་གི་བདག་ཉིད་ཅན་འདི་གྲུབ་པ་ཡིན། །
རྗེ་གཡུ་ཐོག་པས་ད་དུང་དཔལ་ལྡན་རྒྱུད་བཞི་ལ་བུའི་དོན་དུ་གསེར་
མཆན་དང་སློབ་མའི་དོན་དུ་ཟངས་མཆན་ཞེས་རྒྱས་བསྡུས་གཉིས་མཛད་པ་
དང་འབྲེལ། རྒྱུད་བཞིའི་འཆད་ཐབས་སུ་ཆ་ལག་བཅོ་བརྒྱད་ལེགས་པར་
བསྡེབས་ནས་བསྒྲིགས་པ་དང་། གཞུང་འདིའི་ནང་གི་བརྩམས་ཆོས་ཁ་ཤས་
ནི་རྫ་ཡེ་ཤེས་གཟུངས་དང་། ཤག་རམ་ཉི་མ་དཔལ། འབལ་སྨན་ཉི་མ་དཔལ།
སུམ་སྟོན་ཡེ་ཤེས་གཟུངས་སོགས་ཀྱིས་མཛད་པར་བཤད་ཅིང་། གཡུ་ཐོག་པ་
ཉིད་ཀྱིས་མཛད་པ་ངེས་པ་ནི། སྐོར་ཚོམས་བཅུ་གཅིག རིན་ཆེན་གཏེར་
སྤུངས། དམར་ཁྲིད་ཡིག་ཆུང་། གབ་པ་བཅོ་བརྒྱད། མེད་ཐབས་མེད་པ་
རྣམ་གསུམ། ཁ་འཐོར་རིན་ཆེན་ཕུང་པོ། ཁྱད་པར་ཟབ་པ་རྣམ་གསུམ། ངོ་
མཚར་བཞི་སྤྲུགས། བདུད་རྩི་སྙིང་པོ། མུ་ཏིག་ཕྲེང་བ་རྣམས་ཡིན་ནོ། །8
ཞེས་ཟུར་མཁར་བས་གསུངས། གཞན་དུའང་སྔོ་འབུམ་ཆེན་མོ་དང་། མན་
ངག་གི་སྙིང་པོ་དྲིལ་བ་འབུམ་ཁུ་ཚུར། ཐོར་བུ་མེ་ལེན། དེབ་ཆིངས་སྒྱོགས་
སོགས་ཀྱི་དཔེ་རིས། བྱང་ཁོག་གི་རྩ་པྲ། ཆུ་པའི་འཁོར་ལོ་སོགས་མཛད་དེ་
བོད་གངས་ཅན་གྱི་ཡུལ་དུ་གསོ་དཔྱད་ཀྱི་བསྟན་པའི་སྒྲོན་མེ་ཆེས་ཆེར་སྤར་བར་
61



བྱས་པས། གཡུ་ཐོག་པ་ལ་ཀུན་གྱིས་ཡིད་སྨོན་དང་དད་གུས་བྱས་དང་བྱེད་
མུས་སུ་ཡོད་པ་བཅས་ལགས་སོ། །
༢༧. གཡུ་ཐོག་ གསར་ མའི་ ཐུགས་ སྲས་ གཙོ་ བོ་ ནི་ སུ་
ཡིན་པ་དང་། དེ་ཉིད་ཀྱིས་གསུང་རྩོམ་གང་དང་གང་མཛད་
ཡོད་དམ། །
ལན། གཡུ་ཐོག་གསར་མའི་ཟབ་རྒྱས་གསུང་གི་བདུད་རྩིའི་དཔལ་ལ་
ལོངས་སྤྱོད་པའི་ཐུགས་སྲས་དུ་མའི་ནང་ནས་གཙོ་བོ་ནི། དུས་རབས་བཅུ་
གཉིས་པའི་ནང་སྙེ་མོའི་མདའ་སུམ་པ་ཞེས་པ་ནས་སྐུ་འཁྲུངས་པའི་སུམ་སྟོན་
ཡེ་ཤེས་གཟུངས་ཞུ་བ་དེ་ཡིན་ཞིང་། དེ་ཉིད་ནར་སོན་རྗེས་གཡུ་ཐོག་པ་ཉིད་ཀྱི་
རྣམ་ཐར་གསན་པའི་ཚེ་ཐུགས་དབང་ཕྲོགས་ནས་གསོ་དཔྱད་ཀྱི་གདམས་པ་
དོན་དུ་གཉེར་བར་དགོངས་ཏེ། སྒོ་གསུམ་གུས་པའི་སྒོ་ནས་ལོ་གྲངས་བཅུ་
གཉིས་རིང་རྗེ་ཉིད་ཀྱི་ཞབས་ལ་གཏུགས་ཤིང་། མཉེས་པ་རྣམ་གསུམ་གྱིས་
མཆོད་ཅིང་དགྱེས་པར་ཞུས་པས་རྗེ་ཉིད་ཀྱིས་གཞུང་དང་གདམས་པའི་ཟབ་
བཅུད་བཀའ་ལུང་ཕྱག་ལེན་དང་བཅས་པ་ལྷག་མ་མེད་པར་བུམ་པ་གང་བྱོའི་
ཚུལ་དུ་བསྩལ་བ་དང་། འཕྱུགས་གོལ་མེད་པའི་གཟབ་གནད་མཐའ་དག་
བསྟན་ཞིང་། ཁྱད་པར་དུ་གསོ་བ་རིག་པའི་གཞུང་ལུགས་ཐམས་ཅད་ཀྱི་རྒྱལ་
པོ་དཔལ་ལྡན་རྒྱུད་བཞི་ཤིན་ཏུ་ཟབ་པའི་དབང་གིས་རེ་ཞིག་ཆིག་བརྒྱུད་ལས་
མི་གནང་བའི་སྐབས་ཡིན་གཤིས། རྒྱུད་བཞི་ཆ་ལག་དང་བཅས་པའི་བཀའ་
གཏད་ནི་སུམ་སྟོན་ཡེ་ཤེས་གཟུངས་གཅིག་པུ་མ་གཏོགས་ཁོང་གི་སྲས་ལའང་
མ་སྤེལ་པས་གཡུ་ཐོག་པའི་ཐུགས་སྲས་ཀྱི་ཐུ་བོར་གྱུར་ཅིང་
། ཇི་སྲིད་འཁོར་བ་
མ་སྟོང་བར་འགྲོ་བ་སེམས་ཅན་གྱི་དོན་དུ་འཛད་མཐའ་མེད་པའི་འཕྲིན་ལས་
རྒྱུས་པའི་ཐུགས་སྨོན་དང་བཅས་གདམས་པར་མཛད།
62



དེ་བཞིན་གསོ་བ་རིག་པའི་གཞུང་ལུགས་ཐམས་ཅད་ཀྱི་ཡང་རྩེ་དཔལ་
ལྡན་རྒྱུད་བཞི་ཆ་ལག་དང་བཅས་པའི་གདམས་པ་ཐོབ་པའི་སུམ་སྟོན་ཡེ་ཤེས་
གཟུངས་ཀྱིས་གཡུ་ཐོག་པའི་རྣམ་ཐར་བཀའ་རྒྱ་མའམ་སྐུ་ལྔ་ལྷུན་གྲུབ་མ་དང་།
གསང་བའི་རྣམ་ཐར། རྐང་འབམ་གསོ་བའི་སྙན་བརྒྱུད་ཟིན་བྲིས། བཤད་
རྒྱུད་ཀྱི་འགྲེལ་བ་འབུམ་ཆུང་གསལ་སྒྲོན། འབུམ་ནག་གསལ་སྒྲོན་སོགས་
མཛད་ནས་སྐུ་ཚེ་ཧྲིལ་བོར་དཔལ་ལྡན་རྒྱུད་བཞིའི་འཕྲིན་ལས་རྒྱ་ཆེར་བསྐྱངས།
ཁོང་གིས་མཛད་པའི་བཤད་རྒྱུད་ཀྱི་འགྲེལ་བ་འབུམ་ནག་གསལ་སྒྲོན་དང་
འབུམ་ཆུང་གསལ་སྒྲོན་གཉིས་ནི་རྒྱུད་འགྲེལ་ཐམས་ཅད་ཀྱི་ཐོག་མ་ཡིན་པས་
མི་ཚད། རྒྱུད་འགྲེལ་ཀུན་གྱི་ཁུངས་གཏུགས་ས་དང་རང་ལུགས་མངོན་པར་
དོད་པའི་སྔ་འགྲེལ་ཅིག་ལགས། དེ་ནས་རྒྱུད་བཞི་ཆ་ལག་དང་བཅས་པ་སུམ་
སྟོན་ཡེ་ཤེས་ཀུན་དགའ་སོགས་བརྒྱུད་ཚུལ་མི་འདྲ་བ་བྱུང་།
༢༨. བོད་དུ་ དངུལ་ཆུ་ བཙོ་ བཀྲུ་ ཆེན་ མོའི་ ཕྱག་ ལེན་
བར་སྐབས་ཤིག་ལ་ཉམས་པ་དེ་སླར་གསོ་མཛད་མཁན་ནི་སུ་
ཡིན་ནམ།
ལན། བོད་རབ་བྱུང་བཞི་པའི་ལྕགས་སྟག་སྤྱི་ལོ༡༢༣༠ལོར་སློབ་
དཔོན་པདྨའི་དངོས་སློབ་མདོ་སྨད་དབྱར་མོ་ཐང་པ་རྒྱུས་བྱང་ཆུབ་གཞོན་ནུའི་
གདུང་རྒྱུད་ལས་ཨུ་རྒྱན་པ་རིན་ཆེན་དཔལ་ཞུ་བ་དེ་འཁྲུངས། དེ་ཉིད་སྐུ་ན་
སོན་རྗེས་དུས་འཁོར་ལ་སློབ་གཉེར་མཛད་ནས་དུས་འཁོར་དང་སྐར་རྩིས་ལ་
ཤིན་ཏུ་མཁས་པར་གྱུར། དེ་ནས་ཆོས་རྗེ་རྒོད་ཚང་པ་བླ་མར་བསྟེན་ནས་
བཀའ་བརྒྱུད་ཀྱི་ཆོས་སྐོར་མཐའ་དག་གསན་ཏེ་གྲུབ་པ་བརྙེས་ནས་ཨུ་རྒྱན་གྱི་
ཡུལ་དང་རྒྱ་གར་རྡོ་རྗེ་གདན་དུ་བྱོན། རྒྱ་གར་འཕགས་པའི་ཡུལ་དུ་རྗེ་བཙུན་
རྡོ་རྗེ་རྣལ་འབྱོར་མས་དངོས་སུ་རྗེས་སུ་བཟུང་ནས་དངུལ་ཆུ་གྲུབ་པའི་གདམས་
63



པ་སྙན་བརྒྱུད་རྡོ་རྗེའི་ཚིག་རྐང་ཞེས་པའི་མཁའ་འགྲོའི་གདམས་པ་ཁྱད་པར་
ཅན་དེ་གྲུབ་ཆེན་ཨུ་རྒྱུན་པར་ཉེ་བརྒྱུད་དུ་གནང་། ཁོང་གིས་ད་དུང་སློབ་
དཔོན་བྷ་ལི་པས་མཛད་པའི་དངུལ་ཆུ་གྲུབ་པའི་བསྟན་བཅོས་ཞུས་ནས་དེ་བོད་
སྐད་དུ་བསྒྱུར། གྲུབ་ཆེན་ཨུ་རྒྱན་པ་རང་ཉིད་ཀྱིས་སྙན་བརྒྱུད་རྡོ་རྗེའི་ཚིག་
རྐང་གི་དགོངས་དོན་གཞིར་བཞག་པའི་དངུལ་ཆུ་སྐོར་གསུམ་གྱི་ཟིན་བྲིས་
དངུལ་འབུམ་ཞེས་པ་དང་། སྙན་བརྒྱུད་བེ་བུམ་སོགས་སྙན་བརྒྱུད་མན་ངག་
གི་ལྗགས་རྩོམ་འགའ་ཞིག་མཛད་པ་དང་། སྔར་རྗེ་བཙུན་གཡུ་ཐོག་རྙིང་མ་
ཡོན་ཏན་མགོན་པོས་སྲོལ་གཏོད་པའི་དངུལ་ཆུ་བཙོ་བཀྲུ་ཆེན་མོའི་མཐོང་བ་
བརྒྱུད་པའི་ཕྱག་ལེན་དེ་བར་སྐབས་ཤིག་ལ་བསྟན་པ་ཉམས་འགྲིབ་དབང་གིས་
རྒྱུན་ཆད་པར་གྱུར་པ་དེ། དམ་པ་འདི་ཉིད་ཀྱིས་ཕྱག་ལེན་གྱི་རྒྱུན་མཐུད་ནས་
གངས་ཅན་བོད་ཀྱི་ཡུལ་དུ་གདམས་པ་དེའི་ལག་ལེན་གྱི་ལམ་སྲོལ་སླར་ཡང་
བཏོད་དེ། རིས་སུ་མ་ཆད་པའི་སྐྱེ་འགྲོ་ཀུན་ལ་བདུད་རྩི་དརྱ་ཀན་དེའི་ལོངས་
སྤྱོད་སྲོག་སྦྱིན་གྱི་སྐལ་བ་བཟང་པོའི་རྒྱུན་དེ་ཐུགས་ཀྱི་སྲས་མཆོག་དམ་པ་ཀརྨ་
པ་རང་བྱུང་རྡོ་རྗེ་ལ་ཆིག་བརྒྱུད་དུ་བསྩལ། རང་བྱུང་རྡོ་རྗེ་ཡིས་སྙན་བརྒྱུད་རྡོ་
རྗེའི་ཚིག་རྐང་གི་གསང་གནད་རྣམས་ལ་འགྲེལ་བ་དང། ལག་ལེན་གྱི་གསལ་
ཁ་མཛད་དེ་དངུལ་ཆུ་བཙོ་བཀྲུ་ཆེན་མོའི་ཕྱག་ལེན་གྱི་རྒྱུན་བསྐྱངས། དེ་ནས་
རིམ་བཞིན་རྗེ་བཙུན་ཟུར་མཁར་མཉམ་ཉིད་རྡོ་རྗེ་སོགས་ལ་བརྒྱུད་ནས་དེང་
གི་བར་དུ་ཡང་ཉམས་པ་མེད་པར་གངས་ཅན་བོད་ཀྱི་ཡུལ་གྲུ་ཀུན་ཏུ་ཁྱབ་པར་
གྱུར་པ་འདི་བཞིན་ལགས་སོ། །
64



༢༩. མཉམ་མེད་དྭགས་པོ་དང་འགྲོ་མགོན་ཕག་མོ་གྲུ་
པ། གྲུབ་ཆེན་ཐང་ སྟོང་པ། འུག་པ་ གདོང་ནག་རྣམས་ཀྱིས་
སྤྱོད་སྒོ་ཆེ་བའི་སྨན་སྦྱོར་གང་དང་གང་སྦྱར་ཡོད་དམ།
ལན། མཉམ་མེད་དྭགས་པོ་ལྷ་རྗེའམ( ༡༠༧༩—༡༡༥༣) ཟླ་འོད་
གཞོན་ནུ་ཞུ་བའི་མཁས་དབང་དེ་ནི་སྔོན་དཀའ་བརྒྱུད་གོང་མ་རྣམ་གསུམ་གྱི་
ཡ་གྱལ་དྭགས་པོ་བཀའ་བརྒྱུད་ཀྱི་གྲུབ་མཐའ་སྤེལ་མཁན་རྗེ་བཙུན་མི་ལ་རས་
པའི་སྲས་ཀྱི་ཐུ་བོ་ཡིན་ལ། རྗེ་དེས་ལྷོ་ཁ་དྭགས་པོའི་རྒྱུད་དུ་སྨན་གྱིས་འགྲོ་དོན་
མཛད་པས་དྭགས་པོ་ལྷ་རྗེ་ཞེས་གྲགས་ཤིང་། ཁོང་གིས་ཚན་རིག་ཚོད་ལྟའི་ལྟ་
བ་སྤྱད་ནས་མྱོང་གྲུབ་མན་ངག་དྭགས་སྨན་བཅོ་ལྔའམ་བཅོ་ལྔ་དྲེག་སྦྱོར་ཞེས་
མ་ཞུ་ཕོ་ལོང་རྒྱུ་གཅོང་སོགས་ལ་ཤིན་ཏུ་ཕན་པ་འདི་དང་། ཟངས་ཐལ་ཉེར་ལྔ་
ཞེས་གློ་ནད་གསར་རྙིང་ལ་ཕན་པ་འདི་རྒྱ་ཆེའི་དྲུང་འཚོ་བ་རྣམས་ཀྱི་སྤྱི་ནོར་དུ་
གསར་སྦྱོར་གནང་བ་སོགས་སྨན་རྫས་སྡེབ་སྦྱོར་གྱི་སྲོལ་ལུགས་སྤེལ་བ་བཅས་ཕྱི་
རབས་རྣམས་ལ་སྐུ་དྲིན་རབ་ཏུ་ཆེ། །
འགྲོ་མགོན་ཕག་མོ་གྲུ་པ( ༡༡༡༠-༡༡༧༠) མདོ་ཁམས་ལྷོ་རྒྱུད་དུ་
སྐུ་འཁྲུངས་ཤིང་དང་ཐོག་མཚན་ལ་རྡོ་རྗེ་རྒྱལ་པོ་ཞེས་གསོལ་ལ། མཉམ་མེད་
དྭགས་པོ་ལྷ་རྗེའི་སློབ་མ་ཡིན་པར་བཤད། དགུང་ལོ་ཞེ་དགུའི་ཐོག་ཕག་མོ་གྲུ་
རུ་གདན་ས་ཕྱག་བཏབ་སྟེ་ཕག་གྲུ་བཀའ་བརྒྱུད་ཀྱི་བསྟན་པའི་སྲོལ་བཙུགས་
པས་ཕག་མོ་གྲུ་པ་ཞེས་བླ་དྭགས་ཀྱི་མཚན་ཆགས། མཐར་ཕྱིན་གྱི་བུ་ཆེན་
གསུམ་གྱིས་གཙོས་མཁས་གྲུབ་གཉིས་ལྡན་གྱི་སློབ་མ་མང་པོ་བྱུང་། འདི་བས་
མ་ཞུ་བ་དང་བད་ཀན་སྐྱ་སྨུག ལྷེན་དང་ལྕགས་དྲེག་སྐྲན་བཅས་ལ་བདུད་རྩི་
མཚུངས་པའི་ཕག་མོ་གྲུ་པའི་སྦྱོར་བ་གསར་དུ་སྦྱར། །
གྲུབ་ཆེན་ཐང་སྟོང་རྒྱལ་པོ(༡༣༦༡—༡༤༨༥)ཞུ་བ་དེས་རང་ཉིད་
ཀྱི་སྐུ་ཚེ་ཧྲིལ་བོར་བོད་ཁམས་སྐྱེ་འགྲོའི་དོན་དུ་རྣམ་དཀར་གྱི་འགྲོ་དོན་རྒྱ་ཆེར་



མཛད་ཅིང་། ལྷག་པར་དུ་ལྷ་ལྡན་གྱི་ལྕགས་པོ་རིའི་ལྷ་ཁང་གི་ཐོག་མའི་རྨང་
གཞི་བཏིངས་ནས་སྨན་རྒྱལ་རི་ཞེས་མཚན་གསོལ། ཁོང་གིས་འདུ་བ་སྤྱི་
སྙོམས་ནད་བརྒྱ་སྨན་གཅིག་རིལ་བུ་དཀར་པོ་སྟེ་གྲུབ་ཐོབ་རིལ་དཀར་དང་།
གཉན་རིམས་སོགས་ཕྱི་ནང་ཕལ་ཆེའི་ནད་ལ་བསྔགས་པའི་རིལ་བུ་དམར་པོ་སྟེ་
རིལ་དམར་དུ་གྲགས་པའི་སྨན་མཆོག་འདི་གཉིས་གསར་དུ་སྦྱར།
སྟོད་མི་ཉག་འུག་པ་གདོང་ནག་གིས་དུག་དང་སྨུག་པོ་ཚད་རྙིང་བྱེར་བ་
བསྡུ་བར་བྱེད་པ་དང་། འདུ་བ་ཚ་གྲང་ཆ་སྙོམས་པའི་ཐང་ཆེན་ཉེར་ལྔ་གསར་
དུ་སྦྱར་ནས་ཉམ་ཐག་ནད་པ་མང་པོའི་སྲོག་སྐྱབས། ཐང་ཆེན་ཉེར་ལྔ་ལ་གཡུ་
ཐོག་བཀྲ་ཤིས་ཀྱི་ལུགས་ཤིག་ཡོད་ལ་སྨན་རེ་ཟུང་མི་འདྲ་བ་ཙམ་ལས་ཕན་ནུས་
གཅིག་འདྲ་ཡིན། གོང་བསྟན་གྱི་སྨན་སྦྱོར་འདི་དག་ད་ལྟའི་བར་དུ་མ་ཉམས་
པར་སྤེལ་ནས་རིས་སུ་མ་ཆད་པའི་སྐྱེ་འགྲོ་ཀུན་གྱི་ཚེ་སྲོག་བསྲིངས་བར་ཕན་པ་
བསམ་གྱིས་མི་ཁྱབ་བརྗོད་ཀྱིས་མི་ལང་བ་བྱུང་དང་འབྱུང་མུས་སུ་ཡོད་པ་ནི་
སྐྱེས་བུ་དམ་པ་དེ་དག་གི་བཀའ་དྲིན་ལས་གཞན་ཅི།
༣༠. འཇམ་ དབྱངས་ སྔོ་འབུམ་ དང་ སྒྲོལ་ མ་ སྔོ་ འབུམ།
སྨན་མིང་ རྒྱ་ མཚོ། སྔོ་ འབུམ་ སྨན་ གྱི་ གཏེར་ མཛོད་ སོགས་
མཛད་མཁན་ནི་མཁས་དབང་སུ་དང་སུ་ཡིན་ནམ། །
ལན། འཇམ་དབྱངས་སྔོ་འབུམ་མམ་སྨན་དཔྱད་སྣ་ཚོགས་སྔོའི་མན་
ངག་ཅེས་པར་གྲགས་པ་འདི་ལ་བཞེད་པ་ཅུང་མི་འདྲ་བ་ཡོད་དེ། ཁ་ཅིག་གིས་
གཞུང་འདི་ནི་རྒྱལ་པོ་ཁྲི་སྲོང་ལྡེ་བཙན་སྐབས་ཀྱི་ལོ་ཙཱ་བ་ཆེན་པོ་བཻ་རོ་ཙ་ནས་ཕྱི་
རབས་དོན་དུ་སྨན་གྱི་འཁྲུངས་དཔེ་བཀོད་དེ་གསར་དུ་བརྩམས་པར་བཤད་པ་
དང་། ལ་ལས་གཞུང་འདི་ནི་རྒྱ་གར་ཚེའི་རིག་བྱེད་ཀྱི་སྨན་གཞུང་ཞིག་ཡིན་ལ།
ལོ་ཆེན་པོ་རོ་ཙ་ནས་བོད་སྐད་དུ་བསྒྱུར་ནས་གཏན་ལ་ཕབ་པར་བཤད།
66



གཞུང་འདིའི་ནང་སྨན་སྣ་བརྒྱ་དང་བདུན་ཅུ་དོན་བཞི་ཙམ་ཡོད་ཅིང་། དེ་ནི་
ད་ལྟ་ཉར་ཚགས་བྱས་ཡོད་པའི་སྔོ་འབུམ་གྱི་གཞུང་སྔ་ཤོས་ཀྱི་གྲས་ཡིན།
སྒྲོལ་མ་སྔོ་འབུམ་མམ་ མཚན་ དངོས་ ལ་ གསོ་ དཔྱད་ རིན་ པོ་ ཆེའི་
འཁྲུངས་དཔེ་བསྟན་པ་ཞེས་བྱ་བ་འདི་ནི་རྒྱ་གཞུང་ཞིག་ཡིན་ལ་སུས་མཛད་
པའི་སྐོར་གསལ་པོར་མ་རྙེད། གཞུང་འདི་བོད་རྒྱལ་ཁྲི་སྲོང་ལྡེ་བཙན་གྱི་སྐུ་
རིང་ལ་རྒྱ་གར་གྱི་མཁན་པོ་ཤནྟི་གནྟས་བསྒྱུར་བར་བཤད་ཀྱང་། གཞུང་རང་
གི་མཇུག་དོན་ལེའུ་བཞི་པར། རྒྱ་གར་གྱི་མཁས་པ་ཆེན་པོ་ཤནྟི་གནྡྷ་དང་།
གཞན་ཡང་བླ་སྨན་བདུན་གྱིས་བཀའ་བསྒོས་ནས་བསྒྱུར་བའོ། ། ཞེས་
བཀོད་འདུག གཞུང་འདིའི་ནང་སྨན་སྣ་ཉིས་བརྒྱ་དང་སུམ་ཅུ་ཙམ་ཡོད་ལ།
འདི་ཡང་གོང་གི་འཇམ་དབྱངས་སྔོ་འབུམ་དང་འདྲ་བར་ད་ལྟ་ཉར་ཚགས་བྱས་
ཡོད་པའི་སྔོ་འབུམ་གྱི་གཞུང་སྔ་ཤོས་ཀྱི་གྲས་ཡིན།
སྨན་མིང་རྒྱ་མཚོ་ནི་ བོད་ རབ་ བྱུང་ ལྔ་ པའི་ ཤིང་ སྤྲེལ་ ལོ་ སྟེ། སྤྱི་
ལོ༡༢༨༤ལོར་མངའ་རིས་ཡུལ་དུ་འཁྲུངས་པའི་ཀརྨ་པ་རང་བྱུང་རྡོ་རྗེ་ཞེས་
གྲུབ་ཆེན་ཨུ་རྒྱན་པ་རིན་ཆེན་དཔལ་གྱི་ཐུགས་སྲས་དམ་པ། སྨན་རྩིས་གཉིས་
ཀར་མཁས་ཤིང་བྱང་ཆུབ་པ་དེས་སྨན་གྱི་ནུས་པ་ཕྱོགས་གཅིག་ཏུ་བསྡེབས་
ནས་མཛད་པ་ཡིན་ལ། གཞུང་འདིའི་ནང་རིན་པོ་ཆེའི་སྨན་དང་། རྡོ་སྨན།
ཤིང་སྨན། རྩི་སྨན། སྔོ་སྨན་སོགས་སྡེ་ཚན་བཅུ་གཅིག་གི་སྒོ་ནས་སྨན་སྣ་
བརྒྱད་བརྒྱ་དང་སུམ་ཅུའི་འཁྲུངས་དཔེ་དང་ཕན་ཡོན་བཅས་རྒྱས་ཤིང་ཁུངས་
ཐུབ་ཚད་ལྡན་ཞིག་བསྟན་པ་དེ་ནི་དེ་དུས་ཀྱི་སྨན་དཔེ་རྒྱས་ཤོས་ཀྱི་གྲས་ཤིག་
དང་། ཕྱིས་ཀྱི་སྨན་པ་རྣམས་ཀྱིས་དེ་ལས་ལུང་འདྲེན་མཛད་དེ་ཁུངས་
གཏུགས་སའི་གཞི་བྱས། །
སྔོན་འབུམ་སྨན་གྱི་གཏེར་མཛོད་ནི་བོད་རབ་བྱུང་བདུན་པ་སྟེ་དུས་
རབས་བཅུ་བཞི་པའི་ནང་། བཙན་པོའི་ གདུང་རྒྱུད་དྲི་མ་མེད་པ་བསོད་



ནམས་རྡོ་རྗེ་ཞེས་པའི་སྲས་སུ་འཁྲུངས་པའི་མིའི་ཉི་མ་མཐོང་བ་དོན་ལྡན་ནམ་
བྱམས་པ་དཀོན་ཅོག་རིན་ཆེན་ཞུ་པ་དེས། བོད་དུ་སྔ་ཕྱི་བྱུང་བའི་མན་ངག་ལ་
ལུང་རིགས་ཀྱི་སྒོ་ནས་ཞིབ་དཔྱད་གོ་བསྡུར་དང་རང་གི་ཐུན་མོང་མ་ཡིན་པའི་
ཁྱད་ཆོས་ཀྱིས་ཟུར་བརྒྱན་ཏེ་མཛད། འདིའི་ནང་སྔོ་སྨན་སྤྱིའི་རྣམ་གཞག་
དང་། བྱེ་བྲག་ངོས་འཛིན་རྒྱས་བཤད། གཉེན་པོ་ནད་ཐོག་སྤྲད་པ་བཅས་
སྐབས་གསུམ་དང་ལེའུ་བཅུ་དྲུག་གི་སྒོ་ནས་སྨན་གྱི་བོང་དབྱིབས་དང་ཁ་དོག་
དྲི། རོ་སོགས་ཞིབ་ཕྲ་བཀོད་ཡོད། །
༣༡. བྲང་ ཏིའི་ རྒྱུད་ པའི་ མཁས་ པ་ རྣམས་ ཀྱིས་ སྨན་
གཞུང་གང་དག་མཛད་ཡོད་དམ།
ལན། བྲང་ཏིའི་སྨན་རྒྱུད་ནི་རྒྱལ་པོ་ཁྲི་ལྡེ་གཙུག་བརྟན་མེས་ཨག་ཚོམ་
གྱི་བླ་སྨན་དང་བློན་པོ་ཟུང་དུ་འཇུག་པའི་བྲང་ཏི་རྒྱལ་མཉེས་མཁར་ཕུག་ནས་
བཟུང་རྗེ་ས་སྐྱ་པ་ཆེན་པོའི་བླ་མར་གྱུར་པ་བྲང་ཏི་དར་མ་སྙིང་པོ་དང་། ས་
སྐྱའི་བདག་ཉིད་ཆེན་པོ་བཟང་པོ་དཔལ་གྱི་བླ་སྨན་པ་བྲང་ཏི་འཇམ་དཔལ་
བཟང་པོ( མཁས་པ་འདི་ནས་བྲང་ཏིའི་རྒྱུད་པ་གཙོ་བོ་ས་སྐྱར་འཕོས་ནས་
ཕྱིས་སུ་ས་སྐྱ་སྨན་གྲོང་པ་ཞེས་པའི་མཚན་ཆགས)། ས་སྐྱའི་གདུང་རྒྱུད་རིན་
པོ་ཆེ་ཁུ་དབོན་གྱི་བླ་སྨན་པ་བྲང་ཏི་རྒྱལ་བ་བཟང་པོ། འགྲོ་མགོན་ཆོས་རྒྱལ་
འཕགས་པའི་བླ་སྨན་པ་བྲང་ཏི་དཔལ་ལྡན་འཚོ་བྱེད་སོགས་གནང་རིགས་རྗེས་
སྦྱངས་ཀྱི་སྨན་པ་བར་མ་ཆད་པར་བྱུང་བ་རྒྱུད་ནས་བརྒྱུད་པའི་ཆོས་རྒྱལ་གྱི་བླ་
སྨན་དུ་དབང་བསྐུར་ཞིང་། རྒྱུད་པ་དེའི་མཁས་དབང་རྣམས་ཀྱིས་བདུད་རྩི་
ཡུར་འདྲེན་ལ་སོགས་པ་མན་ངག་ཆིག་བརྒྱུད་ཟབ་མོ་ཐུན་མོང་མིན་པའི་སྐོར་
མང་པོ་རིམ་གྱིས་ཡི་གེར་བཏབ་པ་ལ་བྲང་ཏིའི་པོད་ཁྲ་དང་། པོད་དམར་དུ་
གྲགས་པ་སོགས་གཞུང་གདམས་མན་ངག་གི་ཁྱད་ཆོས་དུ་མས་ཕྱུག་པའི་བྲང་
68



ཏིའི་རྒྱུད་པ་བྱུང་བ་ཡིན་ལ། འདིར་བྲང་ཏིའི་རྒྱུད་པའི་མཁས་པ་གཙོ་བོ་
རྣམས་ཀྱི་ཕྱག་རྩོམ་རེའུ་མིག་ཏུ་བཀོད་ན།
མཁས་པའི་མཚན། །
གཞུང་གི་ཁ་བྱང༌། །
བྲང་ཏི་འཇམ་དཔལ་བཟང་པོ། ། ཕྱི་རྒྱུད་སྡེ་ཚན་ལྔའི་ལག་ལེན་པོད་ཆུང་། བྱ་འདྲེའི་བཅོས།
བྲང་ཏི་དཔལ་ལྡན་འཚོ་བྱེད། །
ཁོག་འབུབས་ཤེས་བྱ་རབ་གསལ། རྩ་རྒྱུད་ཀྱི་འགྲེལ་བ་
རྒྱུད་དོན་རབ་གསལ། ཕྱི་རྒྱུད་ཀྱི་སྨན་སྦྱོར་དཔེ་རིས་
སོགས་བསྟན་བཅོས་ཆེ་ཆུང་བཅོ་བརྒྱད་ཙམ་མཛད།
བྲང་ཏི་དཔལ་ལྡན་རྒྱལ་མཚན།
མན་ངག་གསེར་བྲེ་མ། རྩ་རྒྱུད་ལེའུ་དང་པོའི་འགྲེལ་བ།
བྲང་ཏི་རྡོ་རྗེ་དཔལ་བཟང་།
གསེར་བྲེ་ཆུང་པ། བཤད་རྒྱུད་ཀྱི་འགྲེལ་བ་དོན་གསལ།
བྲང་ཏི་དཔལ་འབྱོར་དོན་གྲུབ།
མན་ངག་དངུལ་བྲེ།
༣༢. བྱང་ལུགས་ཀྱི་ཁྱད་ཆོས་གཙོ་བོ་ནི་ཅི་ཡིན། དེའི་
སློབ་རྒྱུད་འཛིན་མཁན་རྣམས་ཀྱིས་ལྗགས་རྩོམ་གང་དང་གང་
མཛད་ཡོད་དམ།
ལན། སྤྱི་ལོའི་དུས་རབས་བཅོ་ལྔ་པ་ཙམ་ནས་འགོ་ཚུགས་ཏེ་རང་རེའི་
གསོ་རིག་གི་ལོ་རྒྱུས་ཐོག་བྱང་ལུགས་དང་ཟུར་ལུགས་ཞེས་ཉི་ཟླ་ལྟར་ཡོངས་སུ་
གྲགས་པའི་ལུགས་སྲོལ་ཆེན་པོ་གཉིས་བྱུང་ལ། ལུགས་དེ་གཉིས་ཀྱིས་གསོ་
རིག་སྤྱི་དང་ཁྱད་པར་དཔལ་ལྡན་རྒྱུད་བཞིའི་དགོངས་དོན་གཞིར་བཟུང་ཐོག་
མེ་ཏོག་མཉམ་བཞད་དང་མཁས་བརྒྱ་འགྲན་གླེང་གི་རྣམ་པར་བརྟེན་ནས་རང་
གི་རིག་སྟོབས་ཀྱིས་རྒྱུད་ཀྱི་དཀའ་གནད་མང་པོའི་མདུད་རྒྱ་འགྲོལ་བར་མཛད་



པ་དང་ཆབས་ཅིག ཕྱོགས་སོ་སོའི་གནས་ཡུལ་གྱི་ས་བབ་དང་། གནམ་
གཤིས། འཚོ་བའི་གོམས་གཤིས་སོགས་ཀྱི་ཁྱད་ཆོས་དང་བསྟུན་ནས་ཐུན་མོང་
མ་ཡིན་པའི་ཉམས་མྱོང་རྣམས་རྒྱུན་ཆད་མེད་པར་ཕྱོགས་བསྡོམས་དང་ལེགས་
བསྒྲིགས་མཛད་དེ་སྨན་དཔྱད་ལག་ལེན་དང། སྨན་རྫས་སྡེབ་སྦྱོར། སྨན་ངོ་
ངོས་འཛིན་སོགས་ཀྱི་ཐད་རང་རང་གི་ཁྱད་ཆོས་འབུར་དུ་ཐོན་པར་བྱས་ནས་
ཕུན་སུམ་ཇེ་ཚོགས་སུ་བཏང་། སྔོན་གྱི་ངག་རྒྱུན་ལྟར་ན་བཤད་པའི་བཀའ་
གཏད་བྱང་པར་བབས་པ་དང་། མན་ངག་ལག་ལེན་གྱི་བཀའ་གཏད་ཟུར་
མཁར་བར་བབས་པར་བཤད། །
སྐབས་དོན་བྱང་ལུགས་ཀྱི་ཁྱད་ཆོས་གཙོ་བོ་ནི་རྒྱུད་ཀྱི་དགོངས་པའི་
འགྲེལ་ལུགས་དང་། སྨན་དཔྱད་བྱ་ཐབས་སོགས་ལ་རང་གི་ཐུན་མོང་མ་ཡིན་
པའི་ཁྱད་ཆོས་རྣམས་མི་ཉམས་གོང་འཕེལ་བཏང་སྟེ། བོད་ཀྱི་ཡུལ་སྟོད་གཙང་
ཁུལ་གྱི་ས་བབ་དང་གནམ་གཤིས་སོགས་ཀྱི་ཁྱད་ཆོས་ལ་བསྟུན་ནས། འཆད་
རྩོད་རྩོམ་གསུམ་གྱི་སྒོ་ནས་གཙང་སྟོད་བྱང་ཕྱོགས་ཁུལ་དུ་གསོ་རིག་གི་བསྟན་
པ་རྒྱ་ཆེར་སྤེལ་ཞིང་སྒོ་འཕར་ཡངས་པར་འབྱེད་གནང་མཛད་པ་བཅས་ལས་
དཔལ་ལྡན་བྱང་ལུགས་ཞེས་པའི་སྲོལ་ཆེན་དེ་ཉིད་གཏད། དེ་ལ་ཡུལ་གྱི་དབང་
གིས་བྱང་ལུགས་སམ་སྟོད་ལུགས་ཞེས་བརྗོད། བྱང་ལུགས་ཀྱི་ཐོག་མའི་སྲོལ་
འབྱེད་མཁན་གཙོ་བོ་རྣམས་ནི།



བྱང་པ་རྣམ་རྒྱལ་གྲགས་བཟང་།
རབ་བྱུང་བདུན་པའི་ཤིང་ཕག་ལོར(སྤྱི་ལོ༡༣༩༥–༡༤༧༥）གཙང་སྟོད་ངམ་
རིང་དུ་འཁྲུངས། བྱང་ལུགས་ཀྱི་སྲོལ་གཏོད་པ་པོ་ཡིན། འདི་བས་ཡན་ལག་བརྒྱད་པ་
ཐམས་ཅད་ཀྱི་སྙིང་པོ་བསྡུས་པ་ཡིད་བཞིན་ནོར་བུ་དང་། རྒྱུད་དོན་གསལ་བྱེད་སྒྲོན་མེ།
བདུད་རྩི་ཆུ་རྒྱུན། དགོས་འདོད་འབྱུང་བ་སོགས་བསྟན་བཅོས་བཅུ་ལྷག་མཛད་ཡོད། །
མིའི་ཉི་མ་མཐོང་བ་དོན་ལྡན།
བྱམས་པ་དཀོན་མཆོག་རིན་ཆེན་ཡང་ཟེར། བྱང་པ་རིགས་ལྡན་གྱི་སློབ་མ་དང་བླ་
སྨན་ཟུང་དུ་འབྲེལ། དེས་གསོ་དཔྱད་ཀྱི་རྒྱལ་པོ་དང་། གནས་ལུགས་རབ་གསལ། སྙན་
བརྒྱུད་རྡོ་རྗེ་ཚིག་རྐང་། སྔོ་འབུམ་སྨན་གྱི་གཏེར་མཛོད། མ་ལ་ཡའི་དཀའ་འགྲེལ་འདོད་
པ་འཇོ་བ། བཀོད་པ་རྣམ་བཞི། ཁྱད་འཕགས་སྤྱི་སྨན་སོགས་མཛད་ཡོད།
ལྷ་བཙུན་བཀྲ་ཤིས་དཔལ་བཟང་། །
མིའི་ཉི་མའི་སྲས་ཡིན་ལ། མཁས་མཆོག་འདིས་ལེགས་བཤད་ནོར་བུ་དང་། །
བཀླགས་པས་ཀུན་ཤེས། ཁོག་འབུགས་འཛུམ་དཀར་བཞད་པའི་ཉི་མ། རྒྱུད་བཞིའི་
རྣམ་ངེས་དཔག་བསམ་ལྗོན་ཤིང་སོགས་མཛད་དེ་བྱང་ལུགས་བཀའ་གཏེར་ཆུ་བོ་གཉིས་
འདུས་ཀྱི་སྲོལ་གཏོད།
བསོད་ནམས་ཡེ་ཤེས་རྒྱལ་མཚན།
བཀྲ་ཤིས་དཔལ་བཟང་གི་སྲས་ཡིན་ཞིང་། ཕྱིས་རིན་སྤུངས་པའི་བླ་སྨན་པ་མཛད།
འདི་བས་གསོ་རིག་ཁོག་འབུགས་པད་དཀར་རྒྱས་པའི་ཉིན་བྱེད་དང་། འགྲེལ་ཆེན་དྲི་
མེད་ཀུན་གསལ། བླ་གནས་འཕོ་ཚུལ་གྱི་ཡིག་ཆ་སོགས་བརྩམས་ནས་བྱང་པའི་བཞེད་
སྲོལ་དར་རྒྱས་སུ་མཛད།



༣༣. བྱང་ལུགས་ཀྱི་ཁོངས་གཏོགས་ ལྷུན་ སྡིངས་ པའི་
གདུང་རྒྱུད་ཀྱི་མཁས་པ་རྣམས་ཀྱིས་མཛད་རྗེས་ཅི་འདྲ་བཞག་
ཡོད་དམ། །
ལན། རིགས་ལྡན་རྣམ་རྒྱལ་གྲགས་བཟང་གི་སློབ་མའི་གཙོ་བོར་གྱུར་
པའི་བུ་སློབ་གཅིག་ནི་ལྷུན་སྡིངས་ལེགས་གྲུབ་དཔལ་ཞུ་བ་དེ་ཡིན་ཞིང་། འདི་
བ་ནི་སྔོན་ཆོས་རྒྱལ་ཁྲི་སྲོང་ལྡེ་བཙན་གྱིས་མདོ་ཁམས་བྱང་ཕྱོགས་གེ་སར་གྱི་
ཡུལ་གྲུ་ནས་དབུས་སུ་བཀུགས་ཤིང་། ཕྱིས་སུ་རང་ཉིད་ཀྱི་བླ་མཆོད་དང་ལྷ་རྗེ་
ཟུང་དུ་དབང་བསྐུར་བའི་བོད་སྨན་མཁས་པ་མི་དགུའི་ཡ་གྱལ་གཉའ་བ་ཆོས་
བཟང་གི་རིགས་རྒྱུད་ལས་མཆེད་པ་དང་། དེ་ནས་བཟུང་གཉའ་བའི་རིགས་
རྒྱུད་ལས་བྱུང་བའི་སྨན་པ་རྣམས་ལ་ལྷུན་སྡིངས་པ་ཞེས་པ་དང་། དེ་དག་གིས་
ཐུན་མོང་མ་ཡིན་པའི་ཟབ་ཁྱད་དུ་མ་ལྡན་པའི་ལྷུན་སྡིངས་པའི་ལུགས་སྲོལ་
དར་རྒྱས་སུ་སྤེལ། འདིར་ལྷུན་སྡིངས་པའི་ལུགས་སམ་ལྷོ་ལུགས་ཀྱི་མཁས་པ་
རྣམས་ཀྱི་མཛད་རྗེས་རགས་ཙམ་བཀོད་ན།
ལྷན་སྡིངས་ལེགས་གྲུབ་དཔལ།
ཁྲི་སྲོང་ལྡེ་བཙན་གྱི་བླ་སྨན་གཉའ་བ་ཆོས་བཟང་གི་རིགས་རྒྱུད་ལས་མཆེད་པ་
དང། དེ་ཉིད་ཀྱིས་བྱང་པ་རིགས་ལྡན་རྣམ་རྒྱལ་གྲགས་བཟང་ལས་གསོ་རིག་གི་གཞུང་
དང་གདམས་པ་མང་དུ་གསན་ཅིང་མཁས་པར་གྱུར་པས་རྗེ་ཉིད་ཀྱི་བུ་ཆེན་དུ་མངའ་
གསོལ། ལྷུན་སྡིངས་པའི་ལུགས་སམ་ལྷོ་ལུགས་ཀྱི་སྲོལ་འབྱེད་པོ་ཡིན།
ལྷུན་སྡིངས་ཤེས་རབ་དཔལ་ལྡན།
ལེགས་གྲུབ་དཔལ་གྱི་སྲས་ཡིན་ཞིང་། འདི་བས་གྲུབ་ཆེན་ཐང་སྟོང་རྒྱལ་པོའི་ཉེ་
གནས་ལོ་བཅུ་དྲུག་ལ་མཛད་ཅིང་། དེ་ཉིད་ལས་གདམས་པ་མཐའ་ཡས་པ་གསན་ཅིང་
ཉམས་སུ་བཞེས་པས་ཐུགས་སྲས་དམ་པར་གྱུར། ཐང་སྟོང་པ་གཤེགས་ནས་ལོ་སུམ་ཅུ་སོ་
གཉིས་ཀྱི་རིང་ལ་སྐུ་ཚབ་མཛད་ནས་དངོས་དང་དབྱེར་མེད་པའི་འགྲོ་དོན་དཔག་མེད་
མཛད།
72



ལྷུན་སྡིངས་བདུད་རྩི་འགྱུར་མེད། །
མཁས་ཆེན་དམ་པ་འདི་ནི་གསོ་རིག་ལ་མཆོག་ཏུ་མཁས་པས་ཇོ་ནང་སྤྲུལ་སྐུ་ཀུན་
དགའ་སྙིང་པོའི་བླ་སྨན་དང་རྟག་བརྟན་པར་མར་གྲགས་པའི་རྒྱུད་བཞི་པར་དུ་བརྐོ་བའི་
དོ་དམ་དང་ཞུས་ཆེན་མཛད། བྱང་པ་ཡབ་སྲས་ཀྱི་བཞེད་པ་གཙོ་བོར་སྟོན་པའི་ལེའུ་
བདུན་ཅུ་དོན་བཞིའི་བདག་ཉིད་ཅན་གསོ་དཔྱད་ཀྱི་གཞུང་ལག་ལེན་དགོས་འདོད་ཀུན་
འབྱུང་བརྩམས།
ལྷུན་སྡིངས་རྣམ་རྒྱལ་རྡོ་རྗེ།
བདུད་རྩི་འགྱུར་མེད་ཀྱི་སྲས་ཡིན་ཞིང་། འདི་བ་ནི་སྨན་ངོ་དང་། ཡུལ་ཐིག རྩ་
ཐིག སྡོང་འགྲེམས་སོགས་ལ་དོ་ཟླ་བྲལ་བ་ཞིག་ཡིན་སྟབས་མི་དབང་སངས་རྒྱས་རྒྱ་
མཚོས་ཀྱང་དེའི་དྲུང་ནས་ཡུལ་ཐིག་དང་སྡོང་འགྲེམས་ལ་སོགས་པ་ཆིག་བརྒྱུད་ཀྱི་ཞལ་
ཤེས་མང་དུ་ནོས། མཁས་མཆོག་དེས་རྐྱང་སེལ་སྐོར་འཚོ་བྱེད་སྤྱི་ལ་དྲིས་པ་རྡོ་རིང་རྒྱུན་
མཆོག་བརྩམས། །
༣༤. སྟོད་ ལུགས་ ཀྱི་ ཡ་ གྱལ་ གོང་ སྨན་ པའི་ ལུགས་ ལ་
མཆོག་ཏུ་ གྱུར་ པའི་ གོང་ སྨན་ པ་ ཡབ་ སྲས་ གཉིས་ ཀྱིས་ གསོ་
རིག་གི་གཙུག་ལག་གང་གང་བརྩམས་ཡོད་དམ། །
ལན། གོང་ཁ་ཆོས་ཀྱི་རྡོ་རྗེའི་སློབ་རྒྱུད་དམ་བྲང་ཏི་ཆོས་རྒྱལ་བཀྲ་ཤིས་
ཀྱི་རྗེས་སུ་ཞུགས་ཏེ་གསོ་རིག་ལ་ཐོས་བསམ་མཛད་ནས་མཁས་པའི་གོ་སར་
སླེབས་ཏེ། གོང་སྨན་པར་གྲགས་པའི་ལུགས་ལ་མཆོག་ཏུ་གྱུར་པའི་གོང་སྨན་
དཀོན་ཅོག་བདེ་ལེགས་ཀྱིས་མཚོན་མཁས་གྲུབ་དུ་མས་བྱང་ལུགས་སམ་སྟོད་
ལུགས་ཀྱི་ཁོངས་གཏོགས་གོང་སྨན་པའི་ལུགས་ཀྱི་སྲོལ་བཏོད་ཅིང་། གསོ་
དཔྱད་ཀྱི་བསྟན་པ་ཡར་ཟླའི་དཔལ་ལ་འགྲན་པའི་ཕྱག་རྗེས་མཛད་ཅིང་འགྲོ་
དོན་འཕྲིན་ལས་བསམ་གྱིས་མི་ཁྱབ་པ་བསྐྱངས། འདིར་གོང་སྨན་པ་ཡབ་སྲས་
73



གཉིས་ཀྱིས་མཛད་པའི་ཕྱག་རྩོམ་ངོ་སྤྲོད་ཙམ་ཞུས་ན།
གོང་སྨན་དཀོན་ཅོག་བདེ་ལེགས་ཀྱིས་གསོ་རིག་དགོས་པ་ཀུན་འབྱུང་
བདུད་རྩིའི་ཐིགས་པ་དང་། པོད་དམར། པོད་ནག པོད་ཁྲ། ཕྱི་རྒྱུད་ཀྱི་
དཀའ་འགྲེལ་གནད་ཐམས་ཅད་གསལ་བའི་སྒྲོན་མེ། བརྒྱུད་པའི་རྣམ་ཐར།
སྨན་མིང་བརྡ་སྤྲོད། རྒྱུད་ཀྱི་དཀའ་ཕྲེང་འགྲོལ་བའི་ཤོག་སེར། རྩ་ཆུའི་གནད་
འགྲེལ་ཞལ་གྱི་གདམས་པ་དམར་འབྱིན། སྔོའི་འཁྲུངས་དཔེ་དོན་བསྡུས། རོ་
ནུས་ཀྱི་སྡེབ་སྦྱོར། འཕྲུལ་ཐལ་གྱི་ལག་ལེན་འཚོ་བྱེད་སྙིང་ནོར། རྐང་འབམ་
གྱི་བཅོས་བདེ་བ་མྱུར་སྟེར། རྒྱུད་ཆེན་ཁྲ་མོ་བེ་བུམ་སེང་ལྡེང་མ་སོགས་མཛད་
ཡོད། །
གོང་སྨན་དཀོན་ཅོག་ཕན་དར་ནི་དཀོན་ཅོག་བདེ་ལེགས་ཀྱི་སྐལ་ལྡན་
གྱི་ཐུགས་སྲས་ཉི་མ་ལྟར་གྲགས་པ་དེ་ཡིན་ལ། དེས་དྲང་སྲོང་བརྒྱུད་པའི་
གསོལ་འདེབས་རྫོགས་ལྡན་མ་དང་། དངུལ་ཆུ་གྲུབ་པའི་བསྟན་བཅོས། མེ་
ལོང་མཐོང་གསལ། གསོ་རིག་དགོས་འདོད་འབྱུང་བ་ནོར་བུའི་ཕྲེང་བ། དེ་
ལས་བསྡུས་པ་དགོས་པ་དོན་འདུས། དེ་ལས་ཀྱང་དགོས་པ་ཀུན་འདུས། དེ་
དག་གི་སྙིང་པོ་དྲིལ་བ་ཉམས་ཡིག་བརྒྱ་རྩ་རྣམས་མཛད་ནས་གོང་སྨན་པའི་
ལུགས་དར་རྒྱས་སུ་བཏང་།
༣༥. རྒྱུད་ བཞི་ གཏེར་ མའི་ ལུགས་ ཀྱི་ དར་ ཚུལ་ དང་
བརྒྱུད་རིམ་ཇི་ལྟར་ཡིན་ནམ།
ལན། རྒྱུད་བཞི་གཏེར་མའི་ལུགས་ནི་ཐོག་མར་ཆོས་རྒྱལ་ཁྲི་སྲོང་ལྡེ་
བཙན་དང་ལོ་ཆེན་པོ་རོ་ཙ་ན་རྣམ་གཉིས་ཀྱིས་དཔལ་ལྡན་རྒྱུད་བཞི་བསམ་
ཡས་དབུ་རྩེའི་བར་ཁང་གི་ཀ་བ་བུམ་པ་ཅན་དུ་གཏེར་དུ་སྦས་པ་དེ། སྤྱི་
ལོ༡༠༣༨ ལོའི་བོད་ཟླ་བདུན་པའི་ཚེས་བཅོ་ལྔའི་ནམ་ཕྱེད་གཏེར་སྟོན་གྲྭ་པ་
74



མངོན་ཤེས་ཀྱིས་ཞང་བློན་རྡོ་རྗེ་བདུད་འདུལ་གྱིས་ལུང་བསྟན་པ་ལྟར་ཀ་བ་
བུམ་པ་ཅན་ནས་བླ་དཔེ་གྲགས་པ་དེ་སྤྱན་དྲངས་ཏེ་བུ་དཔེ་བཟོས་ནས་མ་དཔེ་
རང་སར་སླར་བཞུགས། བུ་དཔེ་དེ་ལོ་གཅིག་གི་རིང་གཞན་ལ་གསང་ནས་གྲྭ་
པ་མངོན་ཤེས་རང་ཉིད་ཀྱིས་ཉམས་ལེན་མཛད་ཅིང་། ཕྱིས་སུ་རྒྱུད་གཞུང་
མན་ངག་དང་བཅས་པ་ཉིད་ཀྱི་ཐུགས་སྲས་གཙོ་བོ་དབུས་པ་དར་གྲགས་ལ་
གནང་། དེ་ལ་ཚ་ལུང་པ་རོག་སྟོན་དཀོན་མཆོག་སྐྱབས་ཀྱིས་གཡུ་ཆེན་དྲུག་
དམར་ནམ་མཁའ་གསལ་བ་ཞེས་རིན་ཐང་ལྡན་པ་ཞིག་ཕུལ་ནས་རྒྱུད་བཞི་
རྫོགས་པར་ཞུས་ཏེ་འགྲོ་བ་ནད་པའི་དོན་མཛད། ཡང་གང་གི་ཚེ་རོག་སྟོན་གྱི་
དགོངས་བཞེད་ལ་རྗེ་གཡུ་ཐོག་པ་ལ་རྒྱུད་འདི་གཞུང་འགྲེལ་མན་ངག་དང་
བཅས་པ་ཕུལ་ན་ཕན་པ་རྒྱ་ཆེ་སྙམ་ནས་སྒོ་བཞི་རེ་ཐང་དུ་བྱོན་ནས་གཡུ་ཐོག་
པ་དང་མཇལ། དེ་ནས་རྒྱུད་འདིའི་ཡན་ལག་བརྒྱད་པ་སོགས་གསོ་དཔྱད་སྤྱི་
དང་ཅུང་ཟད་མི་མཐུན་པའི་ཐད་རྣམས་ལ་གཡུ་ཐོག་ཡོན་ཏན་མགོན་པོ་དང་
རོག་སྟོན་གཉིས་ཀྱིས་རྩོད་པ་མཛད་པས་རོག་སྟོན་རྒྱལ་བས་རྒྱུད་འདི་ཁུངས་
བཙུན་པར་གཟིགས་ཏེ། གཡུ་ཐོག་པས་རོག་སྟོན་ལ་རྟ་སྒ་སྲབ་དང་བཅས་
འབུལ་བ་གྱ་ནོམ་པ་ཕུལ་ཏེ་དཔལ་ལྡན་རྒྱུད་བཞི་རྫོགས་པར་ཞུས། རེ་ཞིག་
ཆིག་བརྒྱུད་ཀྱི་བཀའ་རྒྱ་མ་བཀྲོལ་བར་རྗེ་ཉིད་ཀྱིས་ཟབ་བཞེས་མཛད། མཐར་
བཀའ་རྒྱ་བཀྲོལ་ཏེ་ཉིད་ཀྱི་ཐུགས་སྲས་དམ་པ་སུམ་སྟོན་ཡེ་ཤེས་གཟུངས་ལ་
གནང་། དེ་ནས་སྡེ་སྲིད་རིན་པོ་ཆེའི་ཁོག་འབུབས་དང་དེའུ་དམར་པའི་གསོ་
རིག་ཆོས་འབྱུང་རྣམ་ཐར་རྒྱ་མཚོའི་རྦ་རླབས་ལྟར་ན་རིམ་པར་སུམ་སྟོན་ཡེ་
ཤེས་ཀུན་དགའ་དང་། སུམ་སྟོན་འབུམ་མེ། ལུང་དམར་མགོན་པོ་རིན་ཆེན།
སྟག་སྡེ་བ་ཕག་སྟོན་ཤཱཀྱ་མགོན་པོ། སྟག་སྡེ་སྤུག་མ་པ་བཅས་ལ་བརྒྱུད།
གོང་བསྟན་ནི་གཡུ་ཐོག་པའི་རྒྱུད་པ་ལ་སྲས་རྒྱུད་སློབ་རྒྱུད་གཉིས་ལས་
སློབ་རྒྱུད་ཡིན། གཡུ་ཐོག་པའི་སྲས་རྒྱུད་ལ་འབུམ་སེང་། འཇམ་དཔལ།



བྲང་ཏི་འཇམ་དཔལ་བཟང་པོ། བྲང་ཏི་རྒྱལ་བཟང་། བྲང་ཏི་དཔལ་ལྡན་འཚོ་
བྱེད། བྱང་སྨན་སངས་རྒྱས་རིན་ཆེན། ལྷའི་སྨན་པ་བསོད་ནམས་རྡོ་རྗེ།
མིའི་ཉི་མ་མཐོང་བ་དོན་ལྡན། བཀྲ་ཤིས་དཔལ་བཟང་ལ་སྤེལ་བའི་བརྒྱུད་པ་
ནི་རྒྱུད་བཞི་གཏེར་མའི་ལུགས་ཀྱི་དར་ཚུལ་ཡིན་ལ། ལྷ་བཙུན་བཀྲ་ཤིས་
དཔལ་བཟང་གིས་བཀླགས་པས་ཀུན་ཤེས་སོགས་བསྟན་བཅོས་ཁ་ཤས་མཛད་
དེ་བྱང་ལུགས་བཀའ་གཏེར་ཆུ་བོ་གཉིས་འདུས་ཀྱི་སྲོལ་བཏོད་པ་སྡེ་སྲིད་མཆོག་
གི་གསོ་རིག་ཁོག་འབུབས་སུ། མིའི་ཉི་མའམ་མཐོང་བ་དོན་ལྡན། བཀྲ་ཤིས་
དཔལ་བཟང་པོ། འདི་ནས་བཀའ་གཏེར་གྱི་བརྒྱུད་པའི་ཆུ་བོ་གཉིས་འདྲེས་སུ་
སོང་བར་བཞེད། ཅེས་གསུངས་པ་ལྟར་ལགས། དེས་ན་རྒྱུད་བཞི་གཏེར་
མའི་ལུགས་ཀྱི་དར་ཚུལ་རགས་ཙམ་ནི། པོ་རོ་ཙ་ན་དང་ཁྲི་སྲོང་ལྡེ་བཙན།
གཏེར་སྟོན་གྲྭ་པ་མངོན་ཤེས། དབུས་པ་དར་མ་གྲགས་པ། རོག་སྟོན་དཀོན་
མཆོག་སྐྱབས། གཡུ་ཐོག་གསར་མ་ཡོན་ཏན་མགོན་པོ། སུམ་སྟོན་ཡེ་ཤེས་
གཟུངས་པོ་བཅས་སོ། །
༣༦. ཟུར་ ལུགས་ཀྱི་ ཁྱད་ཆོས་ གཙོ་བོ་ནི་ཅི་ཡིན་ ནམ།
དེའི་རྒྱུད་ འཛིན་ རྣམས་ ཀྱིས་ ཕྱག་རྩོམ་ གང་ དང་ གང་ མཛད་
ཡོད་དམ།
ལན། ཟུར་ལུགས་ཀྱི་ཁྱད་ཆོས་ནི། རྒྱུད་ཀྱི་དགོངས་པའི་འགྲེལ་
ལུགས་དང་། སྨན་དཔྱད་བྱ་ཐབས་སོགས་ལ་རང་གི་ཐུན་མོང་མིན་པའི་ཁྱད་
ཆོས་རྣམས་མི་ཉམས་གོང་འཕེལ་བཏང་སྟེ་བོད་ལྷོ་རོང་ཁུལ་གྱི་ས་བབ་དང་།
གནམ་གཤིས། འཚོ་བའི་སྤྱོད་སྟངས་བཅས་ཚ་ཁུལ་གྱི་གནས་ཚུལ་དངོས་དང་
བསྟུན་ཏེ། མཁས་པའི་བྱ་བ་རྣམ་གསུམ་གྱིས་སྨན་དཔྱད་ལག་ལེན་གྱི་བྱ་
ཐབས་དང༌། སྨན་ངོ་ངོས་འཛིན། སྨན་རྫས་སྦྱར་བཟོ་སོགས་ཀྱི་ཐད་ལ་རང་
76



གི་ཁྱད་ཆོས་ལྡན་པའི་བརྒྱུད་པའི་ཕྱག་རྒྱུན་རིམ་པར་སྤེལ་བ་ཡིན།” ཞེས་
བྱམས་པ་འཕྲིན་ལས་ཀྱིས་གཙོ་སྒྲིག་བྱས་པའི་གསོ་རིག་ལོ་རྒྱུས་སུ་བཀོད་འདུག
དེ་ལ་ཡུལ་གྱི་དབང་གིས་སྨད་ལུགས་ཞེས་བརྗོད་ཚུལ་ཡང་མཆིས། ལུགས་
འདིའི་རྒྱུད་འཛིན་གཙོ་བོ་རྣམས་ནི། །
ཟུར་མཁར་མཉམ་ཉིད་རྡོ་རྗེ། མིང་གཞན་ལ་དྷརྨ་སྭ་མི་སྟེ་ཨ་བོ་ཆོས་རྗེ་
ཟེར། རབ་བྱུང་བདུན་པའི་ས་ལུག( ༡༤༣༩—༡༤༧༥)ལོར་ཤར་དྭགས་
པོ་ལ་ཐོག་ཟུར་མཁར་དུ་འཁྲུངས། རྗེ་འདིས་རྒྱུད་བཞི་ལ་ཞུ་དག་ལེགས་
བཅོས་མཛད་ནས་རྒྱུད་བཞི་སྒམ་ནང་མ་གྲུབ་ཅིང་། མན་ངག་བྱེ་བ་རིང་
བསྲེལ་དང་། རྒྱུད་བཞིའི་འགྲེལ་ཆེན་པོད་ཤེལ་ཕྲ་མོ། དྲི་ཚིག་དངུལ་དཀར་མེ་
ལོང་། ལེགས་བཤད་ཉི་ཟེར། ཕྱོགས་ཀྱི་སྨན་པ་རྣམས་ལ་སྤྲིངས་ཡིག རང་
གཞན་ལ་ཕན་པའི་བསླབ་བྱ་སོགས་མཛད། །
ཕྲག་དཔོན་བསོད་ནམས་བཀྲ་ཤིས། ཟུར་མཁར་བའི་དངོས་སློབ་ཡིན་
ཞིང། དེས་ལུས་ཐིག་ཤེལ་དཀར་མེ་ལོང་དང་། ཀོང་བུའི་སྦྱོར་བ་ལག་ལེན་
དམར་ཁྲིད། རྨ་བཅོས་ཟིན་བྲིས། རྩ་ལྡན་ཟིན་བྲིས། སྲིན་དུག་གི་བཅོས་
འཆི་མེད་བདུད་རྩིའི་མེ་ཏོག་དབྱུག་བཅོས་སོགས་མཛད་ཡོད། །
སྐྱེམ་པ་ཚེ་དབང་། འདི་བ་ནི་ཨ་བོ་ཆོས་རྗེའི་དངོས་སློབ་སྐྱེམ་པ་ཚེ་
འབུམ་རྡོ་རྗེ་ཡི་སློབ་མ་ཡིན་ལ། མཁས་ཆེན་དམ་པ་འདིས་རྒྱུད་བཞིའི་རྣམ་
བཤད་དེ་རྩ་རྒྱུད་ཀྱི་འགྲེལ་བ་སྨྲ་བའི་མཆོག་ཐོབ་དང་། བཤད་རྒྱུད་ཀྱི་འགྲེལ་
བ་ཚིག་དོན་ཉི་མ། མན་ངག་རྒྱུད་ཀྱི་འགྲེལ་བ་བདེ་བའི་འདོད་འཇོ། ཕྱི་མ་
རྒྱུད་ཀྱི་འགྲེལ་བ་ལག་ལེན་གསལ་བྱེད། གཞན་ཡང་སྨན་དཔྱད་ལག་ལེན་ཚེ་
དབང་བརྒྱ་རྩ་བཅས་མཛད།
སྐ་བ་ཤཱཀྱ་དབང་ཕྱུག མཚན་གཞན་ལ་མཚོ་སྨད་མཁན་ཆེན་ཞེས་སུ་
གྲགས་པ་དེས་ཁོག་འབུབས་ལེགས་བཤད་དངུལ་དཀར་མེ་ལོང་དང་། དཀའ་
77



གནད་གསལ་སྒྲོན། རིགས་ལྔའི་ གསལ་བྱེད་མེ་ ཏོག་ཕྲེང་བ། ལག་ལེན་
དམར་ཁྲིད་དུ་བསྡེབས་པ་སྙིང་པོ་བསྡུས་པ་སོགས་མཛད། །
བྱར་པོ་པཎ་ཆེན། ལྷོ་རྒྱུད་དུ་གསོ་དཔྱད་ཀྱི་བསྟན་པ་དར་བར་མཛད་
མཁན་དེས་རྒྱུད་བཞིའི་འགྲེལ་བ་དང་། ཁོག་འབུབས་ལེགས་བཤད་གསེར་གྱི་
སྙེ་མ། བྱེ་བ་རིང་བསྲེལ་གྱི་དཀར་ཆག་སོགས་མཛད་དེ་སྐུ་ཚེ་ཧྲིལ་བོར་ཟུར་
མཁར་བའི་ལུགས་སྲོལ་ལེགས་པར་བསྐྱངས། །
ཟུར་མཁར་བློ་གྲོས་རྒྱལ་པོ། ཟུར་མཁར་གོང་མའི་རིགས་རྒྱུད་ལས་
འཁྲུངས(སྤྱི་ལོ༡༥༠༩—༡༥༧༢)། རྗེ་འདིས་གྲྭ་ཐང་རྒྱུད་བཞི་ཡི་མ་ཟིན་
ལ་ཞུས་ཆེན་དག་བཅོས་མཛད་དེ་ པར་ དུ་བརྐོས་ པ དང་། ཐུགས་ ལས་
འཁྲུངས་པའི་ལེགས་བཤད་ལ་བྱེ་བ་རིང་བསྲེལ་གྱི་དཀར་ཆག་མཁས་པའི་ཡིད་
འཕྲོག་དང་། རྩ་བཤད་དང་ཕྱི་རྒྱུད་ཆུ་མདོའི་ཡན་གྱི་འགྲེལ་བ་མེས་པོའི་ཞལ་
ལུང་། རྒྱུད་བཞི་བཀའ་དང་བསྟན་བཅོས་རྣམ་པར་དབྱེ་བ་མུན་སེལ་སྒྲོན་མེ།
རྡོ་རིང་མཛེས་བྱེད་ཀྱི་དྲིས་ལན་རྒན་པོའི་ཁ་ཆེམས་མཚན་མོ་མུན་ནག་གི་གློག་
འོད། དྲང་སྲོང་མཉམ་ཉིད་རྡོ་རྗེའི་རྣམ་ཐར་འགོག་པ་མེད་པ་ཡི་གེའི་གཏམ་
ཆེན་པོ་སོགས་མང་དུ་མཛད་ཡོད། མཐར་གསོ་རིག་ཆོས་འབྱུང་ཤེས་བྱ་སྤྱིའི་
ཁོག་འབུབས་ཞེས་པའི་རྩོམ་འཕྲོ་ལུས་ནས་གཤེགས།
༣༧. ཟུར་ ལུགས་ ཀྱི་ ཡ་ གྱལ་ འབྲི་ གུང་ པའི་ ལུགས་ ཀྱི་
སྲོལ་གཏོད་མཁན་སུ་ཡིན་པ་དང་། དེའི་སློབ་རྒྱུད་འཛིན་པ་
རྣམས་ཀྱིས་སྨན་གཞུང་གང་དག་བརྩམས་ཡོད་དམ།
ལན། འབྲི་ལུགས་ཞེས་པ་ནི་ཟུར་ལུགས་འཕེལ་རྒྱས་ཕྱིན་པའི་རྗེས་སུ་
རྒྱལ་དབང་ལྔ་པ་ཆེན་པོའི་སྐུ་དུས་ལ་བྱུང་བ་ཞིག་ཡིན་ཏེ། བོད་རབ་བྱུང་བཅུ་
པའི་ཤིང་ལུག་ལོར་སྐུ་འཁྲུངས་པའི་འབྲི་གུང་ཆོས་ཀྱི་གྲགས་པ ( ༡༥༩༥–
78



༡༦༥༩)ཞུས་པ་དེས་ཀརྨ་རང་བྱུང་རྡོ་རྗེའི་སློབ་མ་ཞྭ་དམར་དྲུག་པ་གར་
དབང་ཆོས་ཀྱི་དབང་ཕྱུག་དང༌
། ཟུར་ལུགས་ཀྱི་སློབ་རྒྱུད་ལས་བྱུང་བའི་ཀོང་
པོ་འཚོ་བྱེད་དཀོན་མཆོག་རྒྱལ་མཚན་སོགས་བསྟེན་ནས་གསོ་དཔྱད་ལ་མཁས་
པར་གྱུར་ཏེ། རིམ་བཞིན་སྨན་དཔྱད་ལག་ལེན་སྐོར་ལ་ཐུན་མོང་མ་ཡིན་པའི་
ཁྱད་ཆོས་མང་པོར་ངེས་པ་རྙེད་དེ་འབྲི་ལུགས་ཞེས་པའི་སྲོལ་ཀ་ཐོག་མར་
བཏོད། དེ་ནས་རྒྱུད་འཛིན་ཞལ་སློབ་རྣམས་ཀྱིས་འཆད་རྩོད་རྩོམ་གྱི་སྒོ་ནས་
འབྲི་ལུགས་རང་གི་ཁྱད་ཆོས་རྨད་དུ་བྱུང་བ་འཕེལ་རྒྱས་སུ་བཏང་ནས་འགྲོ་
དོན་ཡུན་རིང་དུ་བསྐྱངས། །
འབྲི་གུང་ཆོས་ཀྱི་གྲགས་པ།
རྗེ་འདིས་རྒྱུད་བཞིའི་དཀའ་མཆན་དང། གསོ་བྱེད་གཉེན་པོ་སྟོང་དང་རྩ་གཉིས་
ཀྱི་གྲངས་ངེས་ཞལ་ལུང་མཛེས་རྒྱན། རིན་ཆེན་རིལ་ནག་ཆེན་མོའི་ཟིན་བྲིས་མཁས་པ་
དགའ་བྱེད། འབམ་བཅོས་ཚེ་འཛིན་སྲོག་སྐྱོབ། ཉེར་ལྔ་ཉི་ཤུ་རྩ་ལྔའི་སྦྱོར་བ་སོགས་
མཛད་ནས་འབྲི་ལུགས་ཞེས་པའི་སྲོལ་བཏོད། །
དཀོན་མཆོག་འགྲོ་ཕན་དབང་པོ། །
མཚན་གཞན་ལ་ཚེ་དབང་བརྟན་པ་ཟེར། འབྲི་གུང་ཆོས་གྲགས་ཀྱི་ཞལ་སློབ་ཡིན།
དེས་གཅེས་བསྡུས་ཕན་བདེའི་སྙིང་པོ་དང་། རྒྱུད་བཞིའི་དཀའ་གནད་དོགས་སེལ།
གཉན་རིམས་མཁྲིས་པ་རྩ་རྒྱུགས་ཀྱི་བཅོས་ཚུལ་མདོར་བསྡུས་ཞལ་ལུང་བདུད་རྩིའི་ཆུ་
རྒྱུན། གཅོང་ཆེན་དམུ་ཆུའི་བཅོས་གསང་བ་སྦུབ་འདྲེན་སོགས་བརྩམས་ཡོད། །
དཔོན་ཚང་ཡེ་ཤེས།
དཀོན་མཆོག་འགྲོ་ཕན་དབང་པོའི་ཐུགས་སྲས་དམ་པ་དང་། སི་ཏུ་ཆོས་ཀྱི་འབྱུང་
གནས་ཀྱི་གསོ་རིག་གི་སློབ་དཔོན་ཡིན། འདི་བས་སྙན་བརྒྱུད་བཀའ་རྒྱ་མ་དང། གཅེས་
བསྡུས་ཕན་བདེའི་ཆར་རྒྱུན། དངུལ་ཆུ་བཙོ་བཀྲུའི་ཟ་འཆིངས་ལག་ལེན་གསང་མཛོད་
སྦས་པའི་ལྡེ་མིག་སོགས་འབྲི་ལུགས་ཀྱི་ཕྱག་བཞེས་རྨ་མེད་པ་རྣམས་ཡི་གེར་བཀོད་ནས་
འབྲི་ལུགས་དར་ཞིང་རྒྱས་པར་མཛད། །
19



༣༨. ཀུན་གཟིགས་ལྔ་པ་ཆེན་པོས་གསོ་རིག་ཐད་ལ་ཕྱག་
རྗེས་ཅི་འདྲ་བཞག་ཡོད་དམ །
ལན། གངས་ཅན་མགོན་པོ་སྤྱན་རས་གཟིགས་ཀྱི་ཐུགས་རྗེའི་རང་
གཟུགས་སུ་གྲུབ་པ་རྒྱལ་དབང་ལྔ་པ་བློ་བཟང་རྒྱ་མཚོ་མཆོག་ནི་རིག་གནས་
ཀུན་ལ་མངའ་བརྙེས་པ་ཞིག་ཡིན་གཤིས་ཆོས་སྲིད་གང་གི་ཐད་ལ་སྤྱན་རྒྱང་
རིང་བའི་མཛད་འཕྲིན་རབ་ཏུ་རྒྱས་ཤིང་། རྗེ་འདིའི་མཁྱེན་གཟིགས་ཀྱི་འཕྲིན་
ལས་ལ་བརྟེན་ནས་མདོ་སྔགས་ཀྱིས་མཚོན་རིག་གནས་སྤྱི་ལ་སྔར་མ་གྲགས་
པའི་གོང་འཕེལ་དང་དར་ཁྱབ་ཆེན་པོ་བྱུང་བ་དང་། ལྷག་དོན་གསོ་རིག་གི་
ཐད་ལ་བླ་མེད་ཀྱི་མཛད་རྗེས་བཞག་པ་ནི། གཡུ་ཐོག་ཆ་ལག་བཅོ་བརྒྱད་དང་།
མེས་པོའི་ཞལ་ལུང་ཆ་ཚང་། གཡུ་ཐོག་གསར་རྙིང་གི་རྣམ་ཐར། གྲྭ་ཐང་རྒྱུད་
བཞི་བཅས་དཔེ་རྒྱུན་དཀོན་རིགས་ལ་པར་གཞི་གསར་དུ་བརྐོ་བར་བླ་ལྷག་གི་
མཐུན་རྐྱེན་སྦྱར་ནས་པར་དུ་བསྐྲུན་པར་མཛད་པ་དང་། ལྷག་པར་གསོ་
དཔྱད་ཀྱི་བསྟན་པ་དར་རྒྱས་གོང་འཕེལ་ཡོང་ཆེད་དང་གསོ་རིག་འདི་མཆོག་
དམན་ཀུན་ལ་ཕན་ཐོག་ཆེ་བར་དགོངས་ནས་སྤྱི་ལོ༡༦༤༥ལོར་འབྲས་སྤུངས་
དགའ་ལྡན་ཕོ་བྲང་ནུབ་མར་གསོ་རིག་སློབ་གྲྭ་བཙུགས་ཏེ་ཇ་ཕོགས་སོགས་ཀྱི་
མཐུན་རྐྱེན་བསྩལ་ཞིང་། ཉི་ཐང་དྲུང་ཆེན་བློ་བཟང་རྒྱ་མཚོ་འཆད་ཉན་གྱི་
སློབ་དཔོན་དང་། བྱང་ངོས་ནང་སོ་དར་རྒྱས་དོ་དམ་པར་བསྐོས་ནས་གསོ་
རིག་གཞན་ཕན་གླིང་ཞེས་པའི་མིང་བསྩལ། འདི་དང་དུས་མཚུངས་སུ་གཞིས་
ཀ་བསམ་འགྲུབ་རྩེར་གསོ་རིག་སློབ་གྲྭ་དྲང་སྲོང་འདུས་ པའི་གླིང་གསར་
འཛུགས་གནང་སྟེ། དཔོན་ཚང་ཚ་རོང་པ་ཚེ་དབང་རྣམ་རྒྱལ་སློབ་དཔོན་དང་
དོ་དམ་པར་བསྐོས་ནས་ཇ་ཕོགས་སོགས་ཀྱི་མཐུན་རྐྱེན་གོང་བཞིན་སྦྱར། དེ་
བཞིན་རྩེ་ཕོ་བྲང་དམར་པོའི་ལྷ་དབང་ལྕོག་གམ་ཤར་ཆེན་ལྕོག་ཏུ་བྱང་ངོས་
ནང་སོ་དར་རྒྱས་དང་དར་མོ་སྨན་རམས་པས་བསྐྱངས་པའི་གསོ་རིག་སློབ་གྲྭ་
80



བཙུགས་ནས་སློབ་མར་གང་ཐད་ནས་མཐུན་རྐྱེན་མི་དམན་པའི་ཐུགས་རྗེས་
བསྐྱངས།
གཞན་ཡང་༧རྒྱལ་དབང་ལྔ་པ་ཆེན་པོས་ལྷོ་ཁ་གྲ་ཕྱི་ནས་སྟོད་ལུགས་པ་
གནས་ལུགས་ཞུ་བ་དེ་ཆེད་མངགས་གདན་འདྲེན་ཞུས་ཏེ། འཕགས་ཡུལ་གྱི་
རྣལ་འབྱོར་པ་མི་ཏྲ་ཛོ་ཀིའི་ལུགས་ཀྱི་མིག་འབྱེད་དང་བོད་ལུགས་ཀྱི་མིག་འབྱེད་
དང་། ཡང་གཙང་སྟོད་ནས་དར་མ་མགོན་པོའི་སློབ་རྒྱུད་དགེ་སློང་གཞན་
ཕན་ཞུ་བ་བོད་དབུས་སུ་གདན་དྲངས་ནས་སྙིང་པོ་བསྡུས་པ་དང་ཟིན་ཏིག་
གཅེས་བསྡུས། གསེར་བྲེ། བྱང་པའི་རྒྱུད་འགྲེལ་དང་གདམས་ངག་གི་སྐོར་
དང་། གཉའ་ནང་ནམ་མཁའ་ལྷ་ལ་གྲུབ་ཐོབ་ཨོ་རྒྱན་པའི་ལུགས་ཀྱི་དངུལ་ཆུ་
བཙོ་བཀྲུ་རྣམས་ཞུས་ནས་དར་མོ་སྨན་རམས་པ་དང་། ལྷག་བསམ་གྱིས་
མཚོན་གཉུག་མར་གནས་པའི་སྨན་པ་རྣམས་ལ་འགྲོ་ཕན་གྱི་ཆེད་དུ་སློབ་ཏུ་
བཅུག ད་དུང་ཀུན་གཟིགས་ལྔ་པ་མཆོག་གིས་འགྲོ་བའི་སྲོག་སྐྱོབས་པའི་ཆོས་
སྦྱིན་དུ་དགོངས་ནས་སྲིད་ན་དཀོན་པའི་རིན་ཆེན་སྣ་ཚོགས་འགྲོ་བའི་ཆེད་མ་
ཚང་བ་མེད་པར་ས་རྡོ་ལྟ་བུར་ཕངས་མེད་དུ་བཏང་བ་དང་། བྱིན་རླབས་ཅན་
གྱི་སྨན་རྫས་དུ་མ་དང་སྔོན་གྱི་རིན་ཆེན་རིལ་བུ་ཁུངས་བཙན་གྱི་རྟ་དང་བཅས་
ནས་རིན་ཆེན་གྲང་སྦྱོར་དང་། ཚ་སྦྱོར། དབང་རིལ་རྟ་རི་མ། དབང་རིལ་
ཤེལ་དཀར་མཆོད་རྟེན། དུག་འཇོམས་དབང་རིལ་སོགས་རིན་ཆེན་རིལ་བུ་
མང་པོ་ཚུལ་བཞིན་སྦྱོར་བཟོ་བྱེད་དུ་བཅུག་ནས་འགྲོ་ཕན་གྱི་མཛད་པ་བླ་ན་
མངོན་པར་འཕགས་སོ། །
༣༩. དེང་སང་འཛམ་གླིང་སྟེང་སྐད་གྲགས་ཆེ་བའི་རྒྱུད་
བཞིའི་སྨན་ཐང་དེ་མཁས་པ་སུས་བཞེངས་པ་ཡིན་ནམ།
ལན། བོད་རབ་བྱུང་བཅུ་གཉིས་པའི་མེ་ཡོས་སྤྱི་ལོ༡༦༨༧ལོར་མི་



དབང་པཎྜི་ཏ་སྡེ་སྲིད་སངས་རྒྱས་རྒྱ་མཚོས་བོད་དུ་སྐད་གྲགས་ཡོད་པའི་ལྷ་
འབྲི་པ་རྣམས་བསྡུས་ཏེ། དེ་སྔོན་གཡུ་ཐོག་གསར་རྙིང་དང་། བི་ཇིའི་གདུང་
རྒྱུད། བྲང་ཏིའི་གདུང་རྒྱུད། བྱང་ལུགས་དང་ཟུར་ལུགས་ཀྱི་མཁས་པ་རྣམས་
ཀྱིས་བཀོད་པའི་བྱང་ཁོག་ཡུལ་ཐིག་གི་རོ་བཀྲའི་དཔེ་རིས་ཤོག་བཀྲ་དང་། རྩ་
དཀར་ནག་གི་དཔེ་རིས་ཤོག་བཀྲ། གཏར་དམིགས་དང་མེ་གསང་གི་དཔེ་
རིས་ཤོག་བཀྲ་རེ་ཟུང་ཡོད་པ་བཅས། མདོར་ན་སྔ་རབས་བོད་སྨན་མཁས་
པས་ཤོག་བུའི་ངོས་སམ་རས་གཞིར་བཀོད་ཡོད་པའི་དཔེ་རིས་ཤོག་བཀྲ་ཡོད་དོ་
ཅོག་འཚོལ་བསྡུ་མཛད་པའི་རྨང་གཞིའི་ཐོག ཁ་སྐོང་དགོས་པ་རྣམས་ཁོང་སྐུ་
ངོ་མས་ཞལ་བཀོད་མཛད་དེ་བོད་ཀྱི་རི་མོ་མཁས་ཅན་ལྷོ་བྲག་ནོར་བུ་རྒྱ་མཚོས་
སྐྱ་རིས་དང་སྣག་གནོན་མཛད། ལྷས་པ་དགེ་བསྙེན་གྱིས་ཚོན་མདངས་གསོལ།
གནད་ཆེ་བ་འགའ་ཞིག་ལྷོ་བྲག་སྨན་ཐང་པའི་སྐུ་སྐྱེ་བསྟན་འཛིན་ནོར་བུ་དུར་
ས་སོང་ནས་ཕུང་པོ་དངོས་ལ་བལྟས་ནས་བྱང་ཁོག་ཕྱི་ནང་གི་རི་མོ་ཇི་མ་ཇི་
བཞིན་བྲི་རུ་བཅུག་སྟེ། ལོ་གཉིས་ཀྱི་དུས་ཚོད་བེད་སྤྱད་ནས་སྨན་ཐང་དྲུག་ཅུ་
ཐམ་པ་གསར་བཞེངས་གནང་། དེའི་རྗེས་སུ་ཆུ་ལ་བརྟག་ཐབས་དང་། མེ་
བཙའི་གསང་དམིགས། སྨན་གྱི་དཔེ་རིས། དེ་བཞིན་གཞུང་དུ་བསྟན་པ་ཇི་
ལྟ་བ་ལྟར་སྨན་དཔྱད་ཀྱི་ཆ་བྱད་རྣམས་གསར་བཟོ་ཆ་ཚང་བ་མཛད་དེ་དཔེ་
རིས་སུའང་ཕབ་པ་བཅས་ཡང་སྨན་ཐང་བཅུ་དགུ་བཞེངས། དེ་ལྟར་ཁྱོན་རྩ་
བའི་རྒྱུད་ལ་སྨན་ཐང་བཞི་དང་། བཤད་པའི་རྒྱུད་ལ་སུམ་ཅུ་སོ་ལྔ། མན་ངག་
རྒྱུད་ལ་བཅུ་དྲུག ཕྱི་མ་རྒྱུད་ལ་ཉི་ཤུ་རྩ་བཞི་བཅས་དཔལ་ལྡན་རྒྱུད་བཞིའི་
གཞུང་དོན་མ་ལུས་པར་ལག་མཐིལ་དུ་སྐྱུ་རུ་ར་བཞག་པ་བཞིན་མཁས་པ་ནས་
བྱིས་པའི་བར་ཀུན་གྱིས་བདེ་བླག་ཏུ་རྟོགས་སླ་ཞིང་འཇུག་པ་སྤྲོ་བའི་སྨན་ཐང་
བདུན་ཅུ་དོན་དགུ་གསར་དུ་བཞེངས་པ་དང་སྦྲགས། དེའི་སྟེང་དུ་བླ་བརྒྱུད་ཀྱི་
ཐང་ག་གཅིག་བཞེངས་ནས་བསྡོམས་པས་སྨན་ཐང་བརྒྱད་ཅུ་ཐམ་པ་བོད་རབ་



བྱུང་བཅུ་གཉིས་པའི་ཆུ་ལུག་སྤྱི་ལོ༡༧༠༣ལོར་ཡོངས་སུ་གྲུབ།
དེ་ལྟར་དཔལ་ ལྡན་ རྒྱུད་བཞིའི་དགོངས་དོན་རོ་བཀྲ་དང་། དབྱེ་
གསང་། སྨན་རྫས། ཆ་བྱད་ཙམ་མ་ཟད། གཞུང་འཆད་ཚུལ་གྱིས་མཚོན་
པའི་རྒྱུད་བཞིའི་ནང་དོན་ཐམས་ཅད་རི་མོའི་བྲིས་ཆ་ངོ་མཚར་མིག་གི་དགའ་
སྟོན་དུ་བཀའ་དྲིན་བསྩལ་བ་སྟེ། མི་རིགས་རང་གི་ཁྱད་ཆོས་གཟེངས་སུ་ཐོན་
པའི་དཔེ་རིས་སུ་ཕབ་པ་འདིས་གཞུང་གི་དོན་རྣམས་བདེ་བླག་ཏུ་རྟོགས་ཐུབ་
པས་མི་ཚད་མཛེས་རྩལ་གྱི་ཁྱད་ཆོས་ཀྱང་མང་དུ་ལྡན་པས། གསོ་རིག་དང་རི་
མོའི་སྒྱུ་རྩལ་ཟུང་འབྲེལ་གྱི་སྒོ་ནས་འཛམ་གླིང་གསོ་རིག་ལོ་རྒྱུས་ཐོག་མཐོང་
དཀོན་པའི་ཚོན་ཁྲ་ཅན་གྱི་སྨན་ཐང་བརྒྱད་ཅུ་གསར་དུ་བཞེངས་པ་འདི་ནི།
འཛམ་གླིང་གི་གསོ་རིག་སུ་ལའང་རྣམ་གྲངས་མང་ཞིང་ནང་དོན་ཕུན་སུམ་
ཚོགས་པ་འདི་འདྲ་ཡོད་པ་ཆེར་མ་མཐོང་བས། རྒན་དབང་འདུས་མཆོག་
གིས། བོད་སྨན་ལོ་རྒྱུས་ཐོག་གི་ཆ་ཚང་ཤོས་ཡིན་པའི་བོད་སྨན་གྱི་ཤོག་བཀྲ་
ཀུན་འདུས་ཆེན་མོའམ་སྨན་ཐང་ཀུན་འདུས་ཆེན་མོ་ཡིན་ལ། འཛམ་གླིང་གི་
ཐོག་ཏུ་མཐོང་དཀོན་པའི་གཟུགས་བརྙན་སློབ་ཁྲིད་ཀྱི་དཔེ་རིས་ཕྱི་མོ་ཡིན་ཞེས་
བརྗོད་ཆོག@ ཅེས་གསུངས། བཀའ་དྲིན་མཚུངས་མེད་མི་རྗེ་སྲིད་སྐྱོང་པཎྜི་
ཏ་སྡེ་སྲིད་མཆོག་གིས་བོད་ཀྱི་གསོ་རིག་གི་ནང་དོན་རྣམས་རི་མོའི་གཟུགས་སུ་
བཀོད་དེ་མངོན་སུམ་ཅན་དུ་བཏང་བ་དེ། བོད་ཀྱི་གསོ་བ་རིག་པའི་སློབ་ཁྲིད་
ཀྱི་རྒྱུ་ཆ་རིན་ཐང་བྲལ་བ་ཞིག་ཏུ་གྱུར་ཡོད་པ་མ་ཟད། དེས་རང་རེའི་གསོ་རིག་
འདི་འཛམ་བུ་གླིང་གི་མི་རྣམས་ལ་ངོ་སྤྲོད་བྱེད་པ་དང་། རྒྱལ་ཁབ་དང་མི་
རིགས་གཞན་གྱི་སྨན་པ་རྣམས་ཀྱིས་བོད་ཀྱི་གསོ་རིག་ལ་རྒྱུས་ལོན་བྱེད་པར་
བསུབ་ཐབས་མེད་པའི་མཛད་རྗེས་རླབས་པོ་ཆེ་བཞག་ཡོད་པ་ནི། དེང་སང་
རྒྱལ་ཁབ་ཕྱི་ནང་གི་མཁས་པ་མང་པོས་མགྲིན་གཅིག་དབྱངས་གཅིག་གི་སྒོ་
ནས་འཛམ་གླིང་གསོ་རིག་བང་མཛོད་ནང་གི་རྩ་ཆེའི་ནོར་བུ་སྨན་ཐང་བརྒྱད་



ཅུ་ཞེས་རླུང་ལྟར་གྲགས་པ་དེ་ལྟར་རོ། །
༤༠. ལྕགས་རི་འགྲོ་ཕན་གླིང་གི་བྱུང་འཕེལ་ཇི་ལྟར་ཡིན་
ནམ།
ལན། དེ་ཡང་ཀུན་གཟིགས་ལྔ་པ་ཆེན་པོས་འབྲས་སྤུངས་ཕོ་བྲང་ནུབ་
མ་དང། གཞིས་རྩེ་བསམ་འགྲུབ་རྩེ། རྩེ་ལྷ་དབང་ལྕོག་སོགས་སུ་གསོ་རིག་
སློབ་གྲྭ་ཕྱག་བཏབ་ཀྱང་རྐྱེན་སྣ་ཚོགས་ཀྱི་དབང་གིས་གོང་ས་ལྔ་པ་ཆེན་པོ་
དགོངས་པ་ཆོས་དབྱིངས་སུ་གཤེགས་རྗེས་སློབ་གྲྭ་དེ་རྣམས་རིམ་གྱིས་ཐོར་ཞིག་
ཏུ་སོང་། དེ་བཞིན་གོང་ས་ལྔ་པ་ཆེན་པོ་སྐུ་གཤེགས་ནས་ལོ་བཅོ་ལྔ་འཁོར་བ་
ན། སྡེ་སྲིད་རིན་པོ་ཆེ་ལྕགས་པོ་རི་སྟེ་སྔོན་གྲུབ་པའི་དབང་ཕྱུག་ཐང་སྟོང་པས་
བྱིན་གྱིས་བརླབས་པའི་གནས་དེར་མཆོད་མཇལ་ཕེབས་སྐབས་གནས་འདི་ནི་
སྨན་གྱི་གྲོང་ཁྱེར་ལྟ་ན་སྡུག་ཡིན་སྙམ་པའི་ཐུགས་སྣང་བ་དང་སྦྲགས། བོད་
རབ་བྱུང་བཅུ་གཉིས་པའི་མེ་བྱི་སྤྱི་ལོ༡༦༩༦ལོར་གོང་ས་མཆོག་གི་དགོངས་
བཞེད་སྐོང་སླད། མི་དབང་སྡེ་སྲིད་མཆོག་གིས་ཕྱག་རྡོར་བླ་རི་གྲགས་པའམ་
ལྕགས་པོ་རིར་སྨན་པ་གྲྭ་ཚང་ལྕགས་རི་པིརྱ་ལྟ་ན་ངོ་མཚར་འགྲོ་ཕན་གླིང་
ཞེས་སུ་གྲགས་པ་ཕྱག་བཏབ་ཅིང་། སྔོན་གྲུབ་ཆེན་ཐང་སྟོང་རྒྱལ་པོས་གཙུག་
ལག་ཁང་རྟེན་དང་བརྟེན་པ་བཅས་བཞེངས་པ་དེ་རྣམས་སོར་བཞག་དང་ཞིག་
གསོ་རྒྱ་ཆེན་པོ་བྱས་ཐོག རིགས་གསུམ་མགོན་པོ་དང་སྨན་བླ་མཆེད་བརྒྱད་
སོགས་སྐུ་གསང་ཐུགས་ཀྱི་རྟེན་མང་པོ་གསར་དུ་བཞེངས། གྲྭ་སློབ་བསྡུ་བའི་
སྲོལ་ལུགས་དང་འཛིན་སྐྱོང་འཆད་སྤེལ་གྱི་ལམ་ལུགས་ཁག་ཀྱང་ཁོང་སྐུ་ངོ་མས་
གཏན་ལ་དབབ་པ་དང་འབྲེལ་གཞུང་སྲིད་ཀྱིས་ཐད་ཀར་དོ་དམ་བྱེད་པའི་སྒྲིག་
ཁོངས་སུ་བཞག སློབ་དཔོན་དུ་དར་མོ་སྨན་རམས་པ་བློ་བཟང་ཆོས་གྲགས་
དང་འགྲམ་པ་དགེ་སློང་བློ་བཟང་ངག་དབང་གཉིས་བསྐོ་བཞག་བསྩལ་ལ།
84



དང་པོ་དགེ་རྒན་ཐེ་བས་སུམ་ཅུ་ཙམ་དང། རྗེས་སུ་གྲྭ་སློབ་བདུན་ཅུ་ལོངས་
པར་བཤད། གྲྭ་ཚང་གི་འཆད་ཉན་གྱི་གཙོ་བོ་ནི་དཔལ་ལྡན་རྒྱུད་བཞི་དང་།
སྡེ་སྲིད་རང་ཉིད་ཀྱིས་གསར་དུ་བརྩམས་པའི་པིཌཱུརྱ་སྔོན་པོ་དང་མན་ངག་ལྷན་
ཐབས་སོགས་བྱས། དབྱར་སྨན་ཆེན་མོའི་སྐབས་སུ་གྲྭ་ཚང་གི་དགེ་སློབ་ཀུན་
དང་ལྷན་དུ་ལྷ་སའི་བྱང་ཤར་ངོས་ཀྱི་རི་རྒྱུད་ལ་ཕེབས་ནས་སྐུ་ངོ་མས་སྔོ་སྨན་ངོ་
སྤྲོད་བྱེད་པ་དང་། སྤྱི་ལོ༡༦༩༧ལོར་སྡེ་སྲིད་སངས་རྒྱས་རྒྱ་མཚོ་སྐུ་དངོས་གྲྭ་
ཚང་གི་ཚོགས་དབུར་ཕེབས་ནས་རྩ་བ་ཐུགས་རྒྱུད་ཀྱི་ལྗགས་ལུང་གནང་པ་
སོགས་ཀྱི་བཀའ་དྲིན་བསྐྱངས།
དེ་བཞིན་མི་དབང་པཎྜི་ཏ་དེས་སློབ་གཉེར་གྱི་དོ་དམ་ལ་ཤུགས་སྣོན་
ཆེན་པོ་དང་གྲྭ་ཚང་ཡོངས་ཀྱི་དགེ་སློབ་ཀུན་གྱིས་འབད་བརྩོན་ལྷོད་མེད་བྱས་
པར་བརྒྱུད། ལུས་ཅན་ཀུན་གྱི་བདེ་རྩར་འབུར་དུ་ཐོན་པའི་སྨན་པ་མང་པོ་
བྱུང་ནས་གསོ་རིག་གི་བསྟན་པའི་མིག་རྒྱན་དུ་གྱུར་པ་ནི། སྔ་གཞུག་སྨན་གྲྭ་
ངག་དབང་རྒྱ་མཚོ་དང་སངས་རྒྱས་སྲིད་སྒྲུབ་ཀྱིས་མཚོན་གྲྭ་པ་མང་པོས་རྒྱུད་
བཞི་ཆ་ཚང་རྒྱུགས་འབུལ་བ་དང། ཐབས་མཁས་པ་མཆོག་དེ་མི་དབང་ཕོ་
ལྷའི་བླ་སྨན་པའི་གདན་ཐོབ་ཅིང་། སོག་ཡུལ་སོགས་ལ་ཡང་གྲྭ་ཚང་འདིའི་
སྨན་པ་མཁས་ཅན་མང་པོ་མངགས་པ་དཔེར་ན། ཕྱི་སོག་སྐྱབས་མགོན་ཁལ་
ཁ་རྗེ་བཙུན་དམ་པའི་བླ་སྨན་དུ་ལྕགས་རིའི་སྨན་པ་བློ་བཟང་ཆོས་འཕེལ་དང་
སྐལ་བཟང་ཡར་འཕེལ་སོགས་མངགས་པ་དང་། དེ་བཞིན་གོང་མའི་དབུ་བླ་
ལྕང་སྐྱ་རོལ་བའི་རྡོ་རྗེའི་བླ་སྨན་དུ་ལྕགས་རིའི་སྨན་པ་ཏཱ་བླ་མ་འཇམ་དབྱངས་
མཁས་གྲུབ་མངགས། རྗེས་སུ་རྒྱལ་མཆོག་བདུན་པ་སྐལ་བཟང་རྒྱ་མཚོས་
གཙང་སྨན་ཡེ་ཤེས་བཟང་པོ་བླ་བྲང་བཀྲ་ཤིས་འཁྱིལ་སྨན་པ་གྲྭ་ཚང་གི་སློབ་
དཔོན་དུ་མངགས་པ་བཅས་ལས་གསོ་རིག་གི་བསྟན་པ་རྒྱ་ཆེར་སྤེལ།
རྒྱལ་དབང་སྐུ་ཕྲེང་བདུན་པ་སྐལ་བཟང་རྒྱ་མཚོ་དང་སྐུ་ཕྲེང་བརྒྱད་པ་
85



འཇམ་དབྱངས་རྒྱ་མཚོ་རྣམ་གཉིས་ཀྱི་སྐུ་རིང་ལ་དགོན་པའི་འདུལ་ཁྲིམས་བྱེད་
སྒོ་དང་། ལྷག་པར་གསོ་བ་རིག་པའི་འཆད་ཉན་སོགས་གང་ཅིར་འཕེལ་རྒྱས་
ཆེན་པོ་བྱུང་ཡོད་ལ། ལྷག་དོན་རྒྱལ་མཆོག་སྐལ་བཟང་རྒྱ་མཚོ་སྐུ་ངོ་མས་སློབ་
གཉེར་གྱི་དོ་དམ་ལ་ཤུགས་སྣོན་མཛད་པ་མ་ཟད་སྦུག་དམ་འབྱར་མའི་བཀའ་
ཤོག་གནང་བ་སོགས་རླབས་ཆེན་གྱི་བཀའ་དྲིན་གཞལ་དུ་མ་མཆིས་པ་གནང་།
ཡིན་ཡང་ཕྱིས་ཀྱི་མི་ལོ་བདུན་ཅུའི་རིང་སྟེ་རྒྱལ་དབང་སྐུ་ཕྲེང་དགུ་པ་ནས་བཅུ་
གཉིས་པའི་བར་སྤྲུལ་སྐུ་ཚང་མ་སྐུ་ན་གཞོན་ནུ་ལས་ཞལ་མ་བཞུགས་པས།
བོད་ཀྱི་བྱ་གཞག་མཐའ་དག་ལ་འཐུས་ཤོར་སོང་བ་དང་ཆབས་ཅིག་ལྕགས་པོ་
རི་ལའང་འགན་སྲུང་ཞན་སྟབས་འཕེལ་རྒྱས་འགྲོ་བར་འགོག་རྐྱེན་བྱུང་མོད།
སྤྱི་ལོ༡༨༨༨ལོར་རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོས་
ལྕགས་རིའི་འཚོ་བྱེད་མཁས་པ་བློ་གསལ་བཟང་པོ་བླ་སྨན་ཆེ་བ་དང་། བསྟན་
འཛིན་རྒྱ་མཚོ་བླ་སྨན་ཆུང་བར་དབང་བསྐུར་བ་དང་བསྟུན། མེ་ཏོག་ཉི་མས་
རྙིད་པ་དེ་སླར་རླན་ཕབས་པ་དང་འདྲ་བར་ལྕགས་རི་འགྲོ་ཕན་གླིང་འདིར་སླར་
གསོན་ཤུགས་རྒྱས་ཏེ་ཕྱོགས་ཀུན་ནས་ཉམས་པ་སོར་ཆུད་དང་མ་ཉམས་གོང་
སྤེལ་བཅས་འཕེལ་རྒྱས་ཀྱི་ལམ་དུ་སོང་སྟེ། མཁས་དབང་མཁྱེན་རབ་ནོར་བུས་
མཚོན་སྨན་པ་མཁས་ཅན་མང་པོ་བྱུང་ནས་ཉམ་ཐག་ནད་ཀྱིས་མནར་བའི་
འགྲོ་བ་རྣམས་ལ་ཕན་པ་རྒྱ་ཆེ་བསྐྲུན་ནས་འགྲོ་ཕན་གྱི་འཕྲིན་ལས་བསྐྱངས་པ་
ནི་ཚང་མས་ཤེས་གསལ་ལྟར་ལགས།
༤༡. སྡེ་ སྲིད་ སངས་ རྒྱས་ རྒྱ་ མཚོས་ སྨན་ རྩིས་ སྐོར་ གྱི་
བསྟན་བཅོས་གང་གང་མཛད་ཡོད་དམ། །
ལན། སྡེ་སྲིད་སངས་རྒྱས་རྒྱ་མཚོ་ཞེས་སྙན་པའི་གྲགས་པ་ས་གསུམ་
དུ་ཁྱབ་པའི་སྐྱེས་མཆོག་དེ་ནི་ བོད་ རབ་བྱུང་བཅུ་ གཅིག་པའི་ཆུ་སྦྲུལ་སྤྱི་
86



ལོ༡༦༥༣ལོར་ལྷ་ སའི་བྱང་ངོས་ཉང་བྲན་གྲོང་སྨད་ དུ་ སྐུ་ འཁྲུངས་ ཤིང་།
དགུང་ལོ་བརྒྱད་ཀྱི་ཐོག་ནས༧རྒྱལ་དབང་ལྔ་པ་ཆེན་པོའི་ཞལ་མཇལ་གསུང་
ཐོས་ཀྱི་སྐལ་བཟང་ལོངས་སུ་སྤྱད། དེ་འདྲའི་གོ་སྐབས་ལ་བརྟེན་ནས་སྐུ་ཆུང་
དུས་ནས་མཁས་གྲུབ་དུ་མའི་དྲུང་དུ་རིག་གནས་ཀུན་ལ་གསན་སྦྱོང་མཛད།
སྨན་དཔྱད་སྐོར་ལྷུན་སྡིངས་རྣམ་རྒྱལ་རྡོ་རྗེའི་དྲུང་ནས་གསན་ཅིང་། དགུང་
ལོ་བཅོ་བརྒྱད་ཐོག་རྒྱུད་ཆུང་གསུམ་བློ་འཛིན་གནང་། སྐུ་ན་སོན་རྗེས་སྐྱེས་
མཆོག་འདི་བ་ཆོས་སྲིད་རིག་གནས་མཐའ་དག་ལ་མངའ་བརྙེས་པས༧རྒྱལ་
དབང་ལྔ་པ་མཆོག་གི་ཆོས་སྲིད་ཀྱི་འཕྲིན་ལས་འདེགས་པའི་ཞལ་བློན་གཙོ་
བོའམ་ཐུགས་སྲས་དམ་པར་གྱུར་ཅིང་། དགུང་ལོ་ཉེར་བདུན་སྟེང ( སྤྱི་
ལོ༡༦༧༩)ཆོས་སྲིད་གཉིས་ཀའི་རྒྱལ་ཚབ་ཏུ་དབང་བསྐུར་ནས་ལོ་ཉེར་དྲུག་
རིང་སྲིད་བསྐྱངས་པས་མཚན་ཡང་སྡེ་སྲིད་སངས་རྒྱས་རྒྱ་མཚོར་གྲགས། མི་
དབང་པཎྜི་ཏ་འདི་བ་བོད་ཁམས་ཡོངས་ཀྱི་དེད་དཔོན་ཡིན་ཡང་རྒྱལ་སྲིད་
འཛིན་སྐྱོང་གི་ཞོར་ལ་ངལ་བ་ཁྱད་དུ་བསད་ནས་སྨན་དང་རྩིས་ཀྱིས་མཚོན་
བསྟན་བཅོས་མང་པོ་བརྩམས་ནས་འགྲོ་ཕན་གྱི་མཛད་འཕྲིན་བཟང་པོ་ཡར་
ཟླའི་དཔལ་ལ་འགྲན་པར་བྱུང་། འདིར་རྗེ་དེས་བརྩམས་པའི་དཔེ་གཞུང་
རྣམས་རེ་རེ་བཞིན་སྤྲོས་ན་མང་དོགས་པས་བལྟ་བདེ་བའི་ཆེད་དུ་གཙོ་བོ་དག་
རེའུ་མིག་ཏུ་བཀོད་ན་འདི་ལྟ་སྟེ།
ལོ་ཚིགས།
གསལ་བཤད།
༡༦༨༧ལོ།
རྩིས་གཞུང་།
དཔེ་ཆའི་མཚན་བྱང་།
པིཌཱུརྱ་དཀར་པོ།
དྲིས་ལན་གཡའ་སེལ། །
པིཌཱུརྱ་སྔོན་པོ།
༡༦༨༧ལོ། །
༡༦༨༨-༡༦༨༩
རྩིས་གཞུང་།
རྒྱུད་བཞིའི་འགྲེལ་བ།
87



༡༦༩༢ལོ།
མན་ངག་ལྷན་ཐབས་དུས་མིན་
འཆི་ཞགས་གཅོད་པའི་རལ་གྲི།
སྨན་གྱི་ཁོག་འབུགས་དྲང་སྲོང་
དགྱེས་པའི་དགའ་སྟོན།
ལག་ལེན་ལ་ཤིན་ཏུ་མཁོ་ཞིང་
མན་ངག་ཆིག་བརྒྱུད་ཀྱི་སྐོར།
གསོ་རིག་ལོ་རྒྱུས།
༡༧༠༣ལོ།
༤༢. དར་མོ་སྨན་རམས་པ་བློ་བཟང་ཆོས་གྲགས་ཀྱིས་
གསོ་རིག་ཐད་རླབས་ཆེན་གྱི་མཛད་རྗེས་གང་གང་བཞག་ཡོད་
དམ།
ལན། དར་མོ་སྨན་རམས་པ་བློ་བཟང་ཆོས་གྲགས་ནི་བོད་རབ་བྱུང་
བཅུ་གཅིག་པའི་ས་སྟག་སྤྱི་ལོ༡༦༣༨ ལོར་ལྷོ་ཁའི་ཡར་ལུང་ཤར་དར་མོ་ཞེས་
པར་སྐུ་འཁྲུངས། ཐོག་མར་ལྷ་ས་སྐྱིད་ཚལ་ཀླུ་སྦུག་གླིང་དུ་བཞུགས་ནས་སློབ་
གཉེར་མཛད་ཅིང་། དེ་རྗེས་འབྲས་སྤུངས་ཕོ་བྲང་ནུབ་མར་གསོ་རིག་འགྲོ་
ཕན་གླིང་གི་ཐོ་བཙུན་གྱི་གྲས་སུ་ཚུད་རྗེས་ཉི་ཐང་སྤྲུལ་སྐུ་བློ་བཟང་རྒྱ་མཚོ་དང་།
དྲང་སྲོང་བསྟན་འཛིན་དར་རྒྱས་སོགས་སློབ་དཔོན་དུ་མ་བསྟེན་ནས་གསོ་
དཔྱད་ལ་མཁྱེན་པ་རབ་ཏུ་རྒྱས་པས་སྨན་རམས་པའི་མཚན་སྙན་ཐོབ། ཕྱིས་
སུ་རྩེ་ཕོ་བྲང་དམར་པོའི་ལྷ་དབང་ལྕོག་གམ་ཤར་ཆེན་ལྕོག་ཏུ་སྨན་གྱི་སློབ་གྲྭའི་
སློབ་དཔོན་དང་རྒྱལ་དབང་ལྔ་པ་ཆེན་པོའི་སྐུའི་བླ་སྨན་མཛད་ཅིང་། ཀུན་
གཟིགས་ལྔ་པ་ཆེན་པོའི་སྐུ་འཁོར་ནང་གྲས་ཡིན་ལ། རྒྱལ་པོ་ལྷ་བཟང་དང་
པད་དཀར་འཛིན་པ་ཡེ་ཤེས་རྒྱ་མཚོ་མཆོད་ཡོན་གྱི་བླ་སྨན་ཡང་བྱས་པར་
བཤད། འདི་བ་ནི་དངུལ་ཆུ་བཙོ་བཀྲུ་སོགས་རིན་ཆེན་རིལ་བུ་སྦྱར་བ་དང་
མིག་འབྱེད་ལ་ཤིན་ཏུ་མཁས་པ་ཞིག་ཡིན་པས་མི་ཚད། རྒྱུད་དགོངས་ལ་དོན་
དངོས་ཀྱིས་བརྡར་ཤ་གཅོད་པ་དང་ལྷག་ཏུ་ལུས་ཀྱི་གནས་ལུགས་སྐོར་ལ་དོན་
ཐོག་ནས་ར་སྤྲོད་བདེན་དཔང་གིས་གཏན་ལ་ཕབ་པ་སོགས་བོད་ཀྱི་གཤག་



འབྱེད་རིག་པའི་ཐད་ལ་མཛད་རྗེས་ཤིན་ཏུ་ཆེ། ཁོང་གིས་སྐུ་ཚེ་ཧྲིལ་བོར་གསོ་
དཔྱད་ཀྱི་བསྟན་པ་བསྐྱངས་ནས་གསོ་རིག་གི་འཕྲིན་ལས་ནམ་མཁའ་དང་
མཉམ་པ་བྱུང་བ་ནི།།
མོ་ཚིགས།
༡༦༦༥ལོ་
༡༦༧༧ལོ།
༡༦༧༨ལོ་
མཛད་རྣམ་གཙོ་བོ།
ཀུན་གཟིགས་ལྔ་པ་ཆེན་པོའི་མདུན་དུ་རྒྱུད་བཞི་ཡོངས་
རྫོགས་ཀྱི་རྒྱུགས་ཕུལ།
རྒྱལ་དབང་ལྔ་པའི་སྤྱན་མི་གསལ་བར་གསེར་ཚུགས་དང་
ཐུར་མས་ཕྱེ་བས་ལེགས་གྲུབ་བྱུང་། །
རིན་ཆེན་གྲང་སྦྱོར་དང་། ཚ་སྦྱོར། རྟ་རི་མ། དུག་
འཇོམས་དབང་རིལ་སོགས་སློབ་མ་རྣམས་ལ་དམར་ཁྲིད་དུ་
གཏན་ལ་ཕབ་ཅིང་། དངུལ་ཆུ་བཙོ་བཀྲུ་ཆེན་མོའི་ལག་ལེན་
བཀླགས་པས་དོན་ཐམས་ཅད་འགྲུབ་པ་རྣམས་མཛད།་
ལེགས་བཤད་གསེར་རྒྱན་བརྩམས་ཤིང་། ཕྱི་རྒྱུད་རྩ་མདྲོའི་
མན་གྱི་འགྲེལ་བ་དཀའ་གནད་རྡོ་རྗེ་མདུད་འགྲོལ་རྣམ་གླིང་
པཎ་ཆེན་དང་ཟུང་འབྲེལ་ཀྱིས་མཛད།
ལེགས་བཤད་གསེར་གྱི་ཐུར་མ་ དང་ རིགས་བརྒྱའི་ཁྱབ་
བདག་གཡུ་ཐོག་གསར་མའི་རྣམ་ཐར་བརྩམས། །
༡༦༧༩ལོ།
༡༦༨༠ལོག
༡༦༨ ༡ལོ།
༡༦༩༠ལོ།
མན་ངག་བཀའ་བརྒྱུ་མ་བརྩམས།
རྣམ་བཀྲ་གསེར་གྱི་གན་མཛོད་དང་དཀའ་ཕྲེང་མུན་སེལ་
སྒྲོན་མེ་བརྩམས།
བཅུད་ལེན་འཆི་སོས་བདུད་རྩིའི་ཉིང་ཁུ་འདོད་ལྡན་དགའ་
བསྐྱེད་མཐོང་བ་འཛུམ་ཤོར་ནོར་བུའི་བང་མཛོད་བརྩམས།
༡༧ ༡༠ལོག་
so



གཞན་ཡང་སྔ་ཕྱི་ཅི་རིགས་སུ་ལེགས་བཤད་གསེར་གྱི་ལྡེ་མིག་དང་།
གསོ་རིག་ཆོས་འབྱུང་སྐལ་བཟང་འགྲོ་བའི་མྱུར་ལམ། རིན་ཆེན་སྨན་རྫས་སྐོར་
གླེང་བ་པེཌཱུརྱ་དཀར་པོའི་ཕྲེང་བ་སོགས་ལྗགས་རྩོམ་མང་པོ་མཛད་ཡོད།
༤༣. གཙང་སྨན་ཡེ་ཤེས་བཟང་པོས་བླ་བྲང་བཀྲ་ཤིས་
འཁྱིལ་སོགས་མདོ་སྨད་དུ་གསོ་བ་རིག་པའི་བསྟན་པ་ཇི་ལྟར་
སྤེལ་ཡོད་དམ།
ལན། གཙང་སྨན་ཡེ་ཤེས་བཟང་པོའམ་བོད་པ་མེར་གན་ཨེམ་ཆི་ཞེས་
པས་སྐུ་ཆུང་དུས་ནས་གསོ་རིག་ལ་སྦྱངས་བརྩོན་མཛད་ཅིང་། ཁྱད་པར་དུ་
དགུང་ལོ་བཅོ་བརྒྱད་ཐོག་ལྷ་ས་ལྕགས་པོ་རིར་ཕེབས་རྗེས་བླ་སྨན་ཆེན་པོ་
ཐབས་མཁས་པ་མཆོག་དགེ་བའི་བཤེས་གཉེན་དུ་བཀུར་ཏེ། ལོ་ངོ་བཅོ་བརྒྱད་
རིང་རྒྱུད་བཞི་དང་སྨན་གྱི་ལག་ལེན་སོགས་གསོ་རིག་གཙུག་ལག་ཆེན་པོར་
གསན་སྦྱངས་ལྷུར་ལེན་བྱས་ནས་མཁྱེན་རབ་དང་རྣམ་དཔྱོད་ཀྱི་རྩལ་ཡོངས་སུ་
རྫོགས་ཤིང་། རྒྱལ་དབང་རིན་པོ་ཆེར་རྒྱུད་བཞི་རྒྱུགས་ཕུལ་ནས་སྨན་རམས་
པའི་མཚན་ཐོབ་ཅིང་། ཐབས་མཁས་པ་མཆོག་གི་ཐུགས་ཟིན་གྱི་སློབ་མ་
མཆེད་བཞིའི་དང་པོར་གྱུར་ཅིང་། མི་དབང་ཕོ་ལྷ་བའི་བླ་སྨན་ཚབ་མ་མཛད།
སྤྱི་ལོ༡༧༤༦ལོར་རྒྱལ་དབང་སྐུ་ཕྲེང་བདུན་པ་སྐལ་བཟང་རྒྱ་མཚོ་མཆོག་དང་
མི་དབང་ཕོ་ལྷ་བསོད་ནམས་སྟོབས་རྒྱས་རྣམ་གཉིས་ཀྱིས་གཙང་སྨན་ཡེ་ཤེས་
བཟང་པོ་མདོ་སྨད་དུ་ཧོར་གྱི་རྒྱལ་པོ་ཆིང་ཝང་བསྟན་འཛིན་དབང་ཕྱུག་གི་བླ་
སྨན་དུ་ཕེབས་དགོས་པའི་བཀའ་གནང་ཞིང་། གཙང་སྨན་པས་བཀའ་བསྒོས་
དང་དུ་བཞེས་ནས་ལོ་འགར་མདོ་སྨད་ཝང་གི་ཨུ་དགེ་ནས་རྗེ་དེ་ཉིད་ཀྱི་བླ་སྨན་
པ་མཛད། སྐབས་དེ་དུས་བོད་དང་སོག་པོའི་དོན་གཉེར་ཅན་མང་པོར་གསོ་
བ་རིག་པའི་བརྒྱུད་སྤེལ། ཕྱིས་སུ་ཀུན་མཁྱེན་འཇིགས་མེད་དབང་པོའི་ཐུགས་
90



བཞེད་ལྟར་གཙང་སྨན་པ་བཀྲ་ཤིས་འཁྱིལ་དུ་ཕེབས་ནས་སྨན་པ་གྲྭ་ཚང་གི་
སློབ་དཔོན་གྱི་འགན་བཞེས། སྐབས་དེར་སྨན་པ་གྲྭ་ཚང་ལ་ད་དུང་འདུ་ཁང་
མེད་སྟབས་ཞལ་རས་ལྷ་ཁང་དུ་ཟུར་ཚོགས་བྱས་ཏེ་གསོ་རིག་ཐམས་ཅད་ཀྱི་
ཡང་རྩེ་ཆེ་བ་བཅུ་གཅིག་དང་ལྡན་པའི་དཔལ་ལྡན་རྒྱུད་བཞིའི་འཆད་ཉན་དར་
བར་མཛད་ཅིང་། རྩ་བཤད་ཀྱི་སྡོང་འགྲེམས་དང་ལུས་ཐིག་སློབ་ཁྲིད་གནང་།
སྔོ་སྨན་ངོ་སྤྲོད་དུ་དེ་ཉིད་ཀྱིས་ངལ་བ་ཁྱད་དུ་བསད་དེ་ཨ་མཆོག་ཕྱོགས་ཀྱི་
གཉན་རྗེ་གོང་སྔོན་དང་། མཛོད་དགེ་ཕྱོགས་ཀྱི་མར་ཁའི་རྫ་རྒྱུད། ཀླུ་ཆུ་སྟོད་
ཀྱི་ཀླུའི་ཆབ་བྲག་སོགས་ལ་འགྲིམས་ཏེ་ལོ་ལྟར་ཟླ་བ་བཞི་བ་ནས་བརྒྱད་པའི་
བར་རྩ་བ་ལོ་མ་འབྲས་བུའི་སྟེང་ནས་སྔོ་སྨན་ངོ་སྤྲོད་བྱེད་པ་སོགས། མདོར་ན་
ལྕགས་པོ་རིའི་ལུགས་སྲོལ་དང་སྒྲིག་ལམ་ནང་བཞིན་རྒྱུད་བཞིའི་གཞུང་དང་
མན་ངག་ལག་ལེན་དམར་ཁྲིད་ཀྱིས་མཚོན་མཐོང་བ་བརྒྱུད་པའི་ཕྱག་ལེན་
མཐའ་དག་བུམ་པ་གང་བྱོའི་ཚུལ་དུ་བསྩལ་ཏེ། གསོ་བ་རིག་པའི་སྲོལ་རྒྱུན་ཆུ་
འགོ་གངས་ལ་ཐུག་པ་ལྟར་བླ་ན་མེད་པའི་འཆད་ཉན་ཆུ་བོའི་རྒྱུན་བཞིན་
ལེགས་པར་བསྐྱངས་ནས་ཕྱག་རྗེས་ཆེན་པོ་བཞག་པ་འདི་དག་སྐྱེ་ཆེན་དམ་
པའི་ཁྱད་ཆོས་ཡིན། །
དེའི་རྗེས་སུ་ཡང་དཔལ་ལྡན་བྱ་ཁྱུང་དུ་གཙང་སྨན་པ་གདན་འདྲེན་
ཞུས་ནས་སྨན་པ་གྲྭ་ཚང་ལ་རྒྱུད་བཞི་ཆ་ལག་དང་བཅས་པའི་ཟབ་ཁྲིད་ཕྱག་
ལེན་བསྩལ། གཙང་སྨན་པ་ལ་སྨན་གྱི་ལྗགས་རྩོམ་ཐིག་ཚད་གསལ་བའི་རྩ་
ཚིག་མེ་ལོང་ནོར་བུའི་དོ་ཤལ་མཛེས་རྒྱན་དང་། རྨ་རིགས་ཀུན་གྱི་བཅོས་
ཐབས་ཡང་ ཟབ་ ནོར་ བུའི་ དོ་ ཤལ་ སོགས་ སུམ་ ཅུ་ ལྷག་ བཞུགས། སྤྱི་
ལོ༢༠༠༧ལོར་ཀན་ལྷོ་ཁུལ་བོད་སྨན་ཁང་གིས་གཙང་སྨན་པའི་ཕྱག་རྩོམ་
ཕྱོགས་གཅིག་ཏུ་བསྒྲིགས་ནས་པར་སྐྲུན་བྱས་ཡོད། སྐུ་ཉིད་ཀྱི་སྣོད་ལྡན་སློབ་
མའི་གྲས་སུ་རྡོ་རྗེ་རབ་འབྱམས་དང་སོག་པོ་མེར་གན་ཨེམ་ཆི་བློ་བཟང་དར་



རྒྱས་ཞེས་པ་གཉིས་སྨན་སློབ་ཀུན་གྱི་ཡང་རྩེར་སོན་ཞིང་། ཕྱིས་སུ་དེ་གཉིས་
ཀྱིས་ཀྱང་སློབ་དཔོན་གྱི་ཐུགས་འགན་བཞེས་ཏེ་སྔར་གྱི་སྲོལ་རྒྱུན་བཟང་པོའི་
རྒྱུན་བསྐྱངས་ནས་འཛིན་སྐྱོང་སྤེལ་གསུམ་གྱི་སྒོ་ནས་ཚེ་རིག་པའི་བུམ་བཟང་
རྣམས་ཡོངས་སུ་གང་ཞིང་ཚིམ་པར་མཛད། མདོར་ན་བླ་བྲང་བཀྲ་ཤིས་འཁྱིལ་
ཙམ་མ་ཟད། མདོ་སྨད་ཀྱི་བར་སོག་དང་། རོང་ཕྱོགས་སུ་བྱ་ཁྱུང་། རྨ་ལྷོ་
ཁུལ་བཅས་སུ་གཙང་སྨན་པའི་སློབ་རྒྱུད་འཛིན་མཁན་མང་པོ་བྱུང་ཞིང། དེ་
དག་གིས་གཙང་སྨན་པས་སྤེལ་བའི་དཔལ་ལྡན་རྒྱུད་བཞིའི་ཁྲིད་རྒྱུན་དང་སྨན་
ངོ་ངོས་འཛིན། ལག་ལེན་དམར་ཁྲིད་བཅས་ཀྱི་སྐོར་རྒྱུད་འཛིན་དམ་པོ་བྱས་
ནས་ད་ལྟའི་བར་དུ་ཕྱག་ལེན་དེ་དག་གི་སྲོལ་རྒྱུན་གྱི་ཞལ་རས་མ་ཉམས་པར་
སྔར་ལྟར་གནས་ཡོད།
༤༤ དཔལ་ ལྡན་ རྒྱུད་ བཞི་ ལ་ པར་ གཞི་ མི་ འདྲ་ བ་ ག་
ཚོད་ཡོད་པ་དང་། དེ་དག་གང་དང་གང་ཡིན་ནམ། །
ལན། གསོ་བ་རིག་པའི་གཞུང་དང་མན་ངག་ཐམས་ཅད་ཀྱི་ཡང་རྩེར་
གྱུར་པ་དཔལ་ལྡན་རྒྱུད་བཞི་འདི་ཉིད་ཉེ་ཆར་བོད་སྨན་མཁས་པ་བསྟན་འཛིན་
དོན་གྲུབ་དང་གོ་འཇོ་དབང་འདུས་གཙོ་བྱས་པའི་མཁས་པ་རེ་ཟུང་གིས་ཆེད་
མངགས་སྡོམ་རྩིས་བྱས་པ་ལྟར་ན། རྒྱུད་བཞི་ལ་ད་ལྟ་དངོས་སུ་ཉར་ཚགས་
བྱས་ཡོད་པའི་པར་གཞི་རིགས་མི་འདྲ་བ་བཅུ་གཅིག་ཙམ་ཡོད་པར་བཤད།
འདིར་པར་གཞི་དེ་དག་གོང་བསྟན་མཁས་པ་དེ་རྣམས་ཀྱི་གསུང་སྒྲོས་དང་དེའུ་
དམར་པའི་གསོ་བ་རིག་པའི་ཆོས་འབྱུང་རྣམ་ཐར་རྒྱ་མཚོའི་རྦ་རླབས་དྲང་སྲོང་
དགྱེས་པའི་འཛུམ་ཕྲེང་ཞེས་པ་གཞིར་བཟུང་ནས་རེའུ་མིག་ཏུ་བཀོད་ན།



ཐེངས་གྲངས། པར་མའི་མིང་། །
གཅིག
| རྫོང་དཀར་པར་མ། །
ཞུས་དག་པ།
དེའུ་དམར་ པས། མང་ཡུལ་གུང་ ཐང་ཁྱུང་རྫོང་
དཀར་པོར་མུ་ཁྲི་བཙན་པོའི་སྤྲུལ་པ་ཁྲི་བསོད་ནམས་
ལྡེས་སྦྱིན་བདག་མཛད་དེ་དགེ་སློང་རིན་ཆེན་དཔལ་
བཟང་གིས་ཁུར་བཞེས། འོ་པ་དགེ་སློང་བཀྲ་ཤིས་
དང་རང་ཉིད། ཆོས་རྗེ་ཀུན་དགའ་རྒྱལ་མཚན།
རབ་འབྱམས་པ་ཆོས་བདེ་བཞིས་ཞུས་ལེགས་པར་
དག་པ་རྫོང་དགའི་པར་མ། ཞེས་གསུངས། །
ལྷོ་ཁ་གཉལ་སྨད་ལོ་རོ་དཀར་ནག་ཟེར་བའི་ས་མི་
དབང་མེས་ཚབ་གྲགས་པས་སྦྱིན་བདག་དང་སྨན་པ་
ཚེ་དབང་བསམ་འགྲུབཏྱཱ་བས་ཞུས་དག་གནང་།
སྤྱི་ལོ་ ༡༥༤༦ལོར་ཡར་རྒྱབ་ཆོས་ཀྱི་རྒྱལ་པོས་སྦྱིན་
བདག་གནང་ནས་ལྷོ་ཁའི་གྲྭ་ཐང་དུ་ཟུར་མཁར་བློ་
གྲོས་རྒྱལ་པོས་ཞུས་ཆེན་མཛད།
མཉམ་མེད་དྭགས་པོའི་གདན་ས་དྭགས་ལ་སྒམ་པོར་
སྤྲུལ་སྐུ་ནོར་བུ་རྒྱལ་མཚན་གྱིས་སྦྱིན་བདག་གནང་།
ཀོང་རོང་སྨན་བླ་དོན་གྲུབ་ཀྱིས་ཞུས་དག་མཛད།
གཉིས།
ལོ་རོ་པརམ།
གསུམ།
གྲྭ་ཐང་པར་མ།
བཞི།
སྒམ་པོའི་པར་མ།
ཝ
རྟག་བརྟན་པར་མ།
སྤྱི་ལོ༡༦༦༤ལོར་ཇོ་ནང་ཏཱ་ར་ན་ཐའི་དབོན་པོ་ཀུན་
དགའ་རྒྱལ་མཚན་གྱིས་སྦྱིན་བདག་གནང་། ལྷུན་
སྡིངས་བདུད་རྩི་འགྱུར་མེད་ཀྱིས་དོ་དམ་དང་ཞུས་
ཆེན་མཛད།
སྤྱི་ལོ༡༦༩༠ལོར་ སྡེ་ སྲིད་ སངས་ རྒྱས་ རྒྱ་ མཚོས་
གངས་ཅན་གྱི་ལྗོངས་སུ་གྲགས་སོ་ཅོག་གི་སྨན་གཞུང་
ལ་སླ་ཐབས་མ་ཡིན་པར་སྐུ་ངོ་མས་དཔྱད་པ་ཞིབ་མོ་
བྱས་ནས་ཞུས་དག་ལེགས་བཅོས་མཛད།
སྤྱི་ལོ༡༧༣༣ལོར་སྡེ་དགེའི་རྒྱལ་པོ་བསྟན་པ་ཚེ་རིང་
གིས་སྦྱིན་བདག་དང་ཀུན་མཁྱེན་ཆོས་འབྱུང་གིས་
ཞུས་དག་མཛད།
དྲུག
།
རྩེ་ཞོལ་པར་མ།
སྡེ་དགེའི་པར་མ།
93



བརྒྱད
ལྕགས་པོ་རིའི་པར་མ།
རྒྱལ་དབང་སྐུ་ཕྲེང་བཅུ་གསུམ་པ་ཐུབ་བསྟན་རྒྱུ་
མཚོའི་སྐུ་དུས་ཏེ་སྤྱི་ལོ་ ༡༨༨༨ལོར་ལྕགས་རི་འགྲོ་
ཕན་གླིང་དུ་མདོ་ཁམས་པ་ཆོས་ཀྱི་སེང་གེས་ཞུས་
དག་མཛད་
སྐུ་འབུམ་ཨ་ལགས་ཁྲི་ཐོག་བཅུ་པ་ཟི་ན་ལྷ་རམས་
པས་སྦྱིན་བདག་མཛད།
སྐུ་འབུམ་པར་མ།
བཅུ་
བླ་བྲང་པར་མ།
པར་གཞི་འདི་ལ་རྒྱུད་ཆུང་གསུམ་ལས་མེད།
བཅུ་གཅིག
པེ་ཅིན་པར་མ།
པེ་ཅིན་ཁྲིན་ཏེའི་ས་ཆར་རྒྱལ་པོའི་ལྷ་ཁང་གི་སྨན་པ་
གྲྭ་ཚང་ཡོད་པ་དེར་སྨན་རམས་པ་ཡེ་ ཤེས་དཔལ་
འབྱོར་གྱིས་ཞུས་དག་གནང་།
གོང་བསྟན་འདི་དག་ནི་ཤིང་པར་རྣམས་ཡིན་ལ། དེང་སང་ལྕགས་
པར་གྱི་པར་གཞི་ཡང་འགའ་རེ་ཡོད་པས་འདིར་བཤད་མི་དགོས་པར་སྙམ་ནས་
རང་སོར་བཞག །
༤༥. སྤྱིར་བོད་ཀྱི་གསོ་རིག་དང་ནང་སྒོས་དཔལ་ལྡན་
རྒྱུད་བཞི་ ལ་ རྒྱལ་ ཁབ་ གང་ གང་ གིས་ སློབ་ སྦྱོང་ དང་ ཞིབ་
འཇུག་བྱེད་བཞིན་ཡོད་དམ།
ལན། སྤྱིར་བོད་ཀྱི་གསོ་བ་རིག་པ་དང་ནང་སྒོས་དཔལ་ལྡན་རྒྱུད་བཞི་
འདི་ཉིད་སྐད་དང་ཡི་གེ་མི་གཅིག་པའི་ཡིག་རིགས་མི་འདྲ་བ་མང་པོར་བསྒྱུར་
ཏེ། བོད་ཀྱི་ས་ཁྱོན་ལས་བརྒལ་ནས་ཆ་ལུགས་དང་གོས་ལུགས་མི་གཅིག་པའི་
རྒྱལ་ཁབ་དང་ཡུལ་གྲུ་རྣམས་སུ་དར་བ་དང་ཆབས་ཅིག མི་རིགས་ཐ་དད་པའི་
མཁས་དབང་རྣམས་ཀྱིས་བོད་ཀྱི་གསོ་རིག་གི་ཟབ་ཁྱད་ཤེས་ནས་དོན་གཉེར་
94



བྱེད་མཁན་ཇེ་མང་ནས་ཇེ་མང་དུ་གྱུར་ཏེ་དེང་སྐབས་ཨུ་རུ་སུ་དང་། ལྗར་པན།
ཧང་ག་རི། དབྱིན་ཇི། འཇར་མན། ཧྥ་རན་སེ། ཨ་མེ་རི་ཁ། དབྱི་ཐ་ལི་
སོགས་ཚན་རིག་དང་དཔལ་འབྱོར་དར་རྒྱས་ཆེ་བའི་རྒྱལ་ཁབ་རྣམས་སུའང་
བོད་ཀྱི་གསོ་རིག་ལ་སྦྱངས་བརྩོན་དང་ཞིབ་འཇུག ལག་ལེན་དང་བེད་སྤྱོད་
བྱས་དང་བྱེད་མུས་སུ་ཡོད་པ་མ་ཟད། གཞུང་ཕྱོགས་དང་འབྲེལ་ཡོད་ཀྱི་
མཐུན་ཚོགས་སོགས་ཀྱིས་ཀྱང་དོ་སྣང་དང་གདེང་འཇོག་བྱེད་བཞིན་གདའ།
འདིར་དེའི་ཚུལ་རགས་ཙམ་བཀོད་ན།
ལར་དུས་རབས་བཅུ་བདུན་པའི་ལོ་རབས་ཉི་ཤུ་པ་ནས་བཟུང་ཕྱི་རྒྱལ་
དུ་བོད་ཀྱི་ཤེས་རིག་ལ་ཞིབ་འཇུག་བྱེད་པའི་འགོ་ཚུགས་པ་དང་། ལྷག་པར་
བོད་མི་རིགས་ཀྱི་ངོ་མཚར་སྟོང་ལྡན་ཕན་པ་ཁྲི་འཛོམས་ཀྱི་གཞན་ཕན་གསོ་
རིག་འདི་ཉིད་ལ་རྒྱལ་ཁབ་ཉི་ཤུ་ལྷག་གི་ཞིབ་འཇུག་པ་མང་པོས་ཕྱོགས་གང་
ཐད་ནས་དེར་སློབ་སྦྱོང་དང་ཞིབ་འཇུག་བྱེད་བཞིན་པ་མ་ཟད། ཚད་ཀྱང་ངེས་
ཅན་ཞིག་ལ་སླེབས་འདུག་སྐད། འདིར་རྒྱལ་ཁབ་རེ་ཟུང་གིས་བོད་ཀྱི་གསོ་
རིག་ལ་སློབ་སྦྱོང་དང་ཞིབ་འཇུག་བྱེད་ཚུལ་རོབ་ཙམ་བསྟན་ན། ཨུ་རུ་སུས་
དུས་རབས་བཅོ་བརྒྱད་པའི་མཇུག་ཙམ་ནས་བཟུང་བོད་ཀྱི་གསོ་རིག་ལ་ཞིབ་
འཇུག་བྱེད་འགོ་བརྩམས་ཤིང་། སྤྱི་ལོ༡༨༩༨ལོར་པཱ་ཏེ་མ་ཡེ་ཧྥུ་ལགས་ཀྱིས་
རྒྱུད་བཞིའི་རྩ་རྒྱུད་དང་བཤད་རྒྱུད་གཉིས་ཨུ་ཡིག་ཏུ་བསྒྱུར་ནས་པར་དུ་བསྐྲུན་
པ་དང་ལྷན་དུ་བོད་ཀྱི་གསོ་རིག་གི་གནས་ཚུལ་མང་པོ་ཞིག་ཨུ་ཡིག་གིས་
མཚམས་སྦྱོར་བྱས་ཡོད། དེའི་ཕྱིས་སུ་ཁྲོ་ལིས་ཡང་ནའོ་ཧྥུའུ་དང་པོ་ཚུ་ཏེ་ཉེས་
ཡེ་ཧྥུའུ་སོགས་ཨུ་རུ་སུའི་མཁས་པ་མང་པོས་བོད་ཀྱི་གསོ་རིག་སྐོར་གྱི་དཔྱད་
རྩོམ་བྲིས་ནས་ངོ་སྤྲོད་གནང་ཡོད། དེ་མིན་དཔལ་ལྡན་རྒྱུད་བཞིའི་ནང་དོན་
རི་མོའི་ལམ་ནས་བཀོད་པའི་སྨན་ཐང་ཡང་ཕྱི་རྒྱལ་ནས་ཐོག་མར་ཞིབ་འཇུག་
དང་ངོ་སྤྲོད་བྱེད་མཁན་ནི་ཨུ་རུ་སུ་ཡིན། སྡོམ་རྩིས་བྱས་པ་ལྟར་ན། དུས་



རབས་བཅུ་དགུ་པའི་ལོ་རབས་བདུན་ཅུའི་སྟོད་ནས་ལོ་རབས་དགུ་བཅུའི་
མཇུག་གི་བར་དུ་ཨུ་རུ་སུས་སྤེལ་བའི་བོད་ཀྱི་གསོ་རིག་སྐོར་གྱི་བརྩམས་ཆོས་
ཉིས་སྟོང་ལས་བརྒལ་ཞིང་། ནང་དོན་རྒྱ་ཆེ་ལ་ཞིབ་འཇུག་ཟབ་པ། བོད་ཀྱི་
གསོ་རིག་གི་གཞུང་ལུགས་ནས་བོད་སྨན་གྱི་སྦྱོར་སྡེའི་བར་དང། ཕྱི་བཅོས་ཡོ་
བྱད་ནས་སློབ་གསོའི་སྨན་ཐང་བར་ཕལ་ཆེར་མ་འདུས་པ་མེད་པར་བཤད།
ཤུགས་ཆེན་པོའི་སྒོ་ནས་བོད་ཀྱི་གསོ་རིག་ལ་ཞིབ་འཇུག་བྱེད་བཞིན་
པའི་རྒྱལ་ཁབ་གཞན་ཞིག་ནི་ལྗར་པན་ཡིན་ཏེ། སྤྱི་ལོ༡༩༣༧ལོར་ལྗར་པན་གྱི་
མཁས་པ་ཝན་ཕོ་ལོ་ཀྲོའུ་ཡིས་བོད་ཀྱི་གསོ་རིག་ཅེས་པའི་དཔྱད་རྩོམ་ཞིག་བྲིས་
བ་ནས་བཟུང་། ལྗར་པན་རྒྱལ་ཁབ་ཏུ་བོད་ཀྱི་གསོ་རིག་ལ་སློབ་སྦྱོང་དང་ཞིབ་
འཇུག་བྱེད་རྒྱུའི་འགོ་བརྩམས། ད་ལྟ་དཔལ་ལྡན་རྒྱུད་བཞི་ལྗར་པན་གྱི་ཡི་
གེར་བསྒྱུར་ནས་པར་དུ་བསྐྲུན་ཟིན་སྐད། མདོར་ན་ལྗར་པན་གྱིས་བོད་ཀྱི་
གསོ་བ་རིག་པའི་རྩ་བའི་གཞུང་ལུགས་དང་སྨན་རྫས་དངོས་ཞིབ། བརྟག་
ཐབས་དང་བཅོས་ཐབས། ད་དུང་ཐང་ག་སོགས་ལ་ཕྱོགས་ཡོངས་ནས་ཞིབ་
འཇུག་གནང་བཞིན་ཡོད། །
དབྱི་སི་རལ་གྱིས་ཀྱང་བོད་ཀྱི་གསོ་རིག་ལ་ཞིབ་འཇུག་བྱེད་བཞིན་ཡོད།
སྤྱི་ལོ༡༩༨༨ལོར་དབྱི་སི་རལ་གྱི་བྱིས་ནད་ཚན་ཁག་གི་ཕོ་བ་དང་རྒྱུ་མའི་ནད་
རིམས་བཅོས་པའི་ཆེད་ལས་མཁས་པ་ཧྲ་ལོན་ཟེར་བ་དེས་རྒྱ་གར་དུ་འགོས་
ནད་ཚད་འཁྲུ་འགོག་བཅོས་བྱེད་སྐབས། རང་ཉིད་ལ་ཡང་ནད་རིམས་དེ་བྱུང་
ནས་སྨན་མང་པོ་བསྟེན་ཡང་ཕན་སྐྱེད་མ་བྱུང་། ཕྱིས་སུ་བོད་སྨན་སྤྱད་ནས་ད་
གཟོད་དྲག་པས་བོད་སྨན་གྱི་ཁྱད་འཕགས་ནུས་པར་ཡ་མཚར་ཏེ་དབྱི་སི་རལ་
ནས་བོད་སྨན་ཞིབ་འཇུག་བྱེད་པའི་བྱ་བ་བསྒྲུབ། ཁོང་གི་འབད་བརྩོན་ལ་
བརྟེན་ནས་དེང་སང་དབྱི་སི་རལ་ནི་གོ་ལ་ཧྲིལ་བོའི་བོད་སྨན་ཞིབ་འཇུག་བྱེད་
པའི་ལྟེ་བར་གྱུར་ཡོད་སྐད། དབྱི་སི་རལ་གྱི་ཚན་རིག་པ་ཞིབ་འཇུག་བྱས་ནས་



ལེགས་འགྲུབ་བྱུང་བའི་པདྨ་ཉེར་བརྒྱད་ནི་མིག་སྔར་འཛམ་གླིང་དུ་རྒྱལ་སྤྱིའི་
ཚོང་རྭར་འགྲིམས་ཆོག་པའི་ཁྲིམས་མཐུན་ཅན་གྱི་བོད་སྨན་སྦྱོར་བ་ཉག་གཅིག་
ཡིན་པ་ལྟ་བུ།
འདིར་བོད་ཀྱི་གསོ་རིག་དང་དཔལ་ལྡན་རྒྱུད་བཞི་ལ་རྒྱལ་ཁབ་གཞན་
གྱིས་སློབ་སྦྱོང་དང་ཞིབ་འཇུག་བྱས་ཚུལ་མཚོན་བྱེད་ཙམ་རེའུ་མིག་ཏུ་བཀོད་ན།
ལོ་ཚིགས།
༡༦༣༨ -
༡༦༥༠ལོ།
༡༧༨ ༣ལོ།
༡༨༣༥ལོ།
མཛད་པོའམ་
ཁ་བྱང་། གསལ་བཤད།
བསྒྱུར་མཁན།
སོག་པོ། | སོག་པོ་ཛཡ་
རྒྱུད་བཞི་ཆ་ཚང་སོག་ཡིག་
ཏུ་བསྒྱུར།
སྙན་ཞུའི་ནང་གི་ ཡོ་རོབ་གླིང་དུ་བོད་ཀྱི་གསོ་
དབྱིན་ཇི། ཟ་བོའི་ཅེར་སི། ཆེད་ མངགས་ ལེ་
རིག་ཐོགམར་ངོ་སྤྲོདབྱས།
ཚན་ཞིག་ཡིན། །
བོད་ ཀྱི་ གསོ་ རིག་
ག རྩོམ་འདིས་ཡོ་རོབ་གླིང་གི་
གི་ གསུང་ རྩོམ་
ཧང་ག་རི། ཆའོ་མ།
ཞིག་ལ་དབྱེ་ཞིབ་
རིག་ གནས་ པ་ ཚོར་ རྒྱུད་
བཞི་ཐོག་མར་ངོ་སྤྲོད་བྱས། །
བྱས་པ།
རྩ་ རྒྱུད་ དང༌ བཤད་ རྒྱུད་
བོད་ཀྱི་གསོ་ རིག་ གཉིས་ ཨུ་ ཡིག་ ཏུ་ བསྒྱུར།
ཨུ་རུ་སུ། པཱ་ཏེ་མཡེ་ཧྥུ། གི་སྨན་བཅོས་མ་ འདི་ནི་རྒྱུད་བཞི་ཕྱི་གླིང་གི་
ལག་སྐོར་གླེང་བ། ཡི་གེར་བསྒྱུར་བའི་ཐོག་མ་
ཡིན།
དབྱི་ཐ་ལི། རྒྱུས
རྒྱུད་ བཞིའི་ ལེའུ་ ཁ་ ཤས་
བཀྲ་ཐུ།
ཡིག་བསྒྱུར་བྱས།
འདི་ནས་ལྗར་པན་དུ་བོད་
ཀྱི་གསོ་ རིག་ ལ་ སློབ་སྦྱོང་
ལྗར་པན། ཝན་ཕོ་ལོ་སྒྲོའུ། བོད་ཀྱི་གསོ་རིག
དང་ཞིབ་འཇུག་བྱེད་ རྒྱུའི་
འགོ་བརྩམས།
༡༨༩༨ལོ།
ཧུས་ལིས་ཨོ་
༡༩༣༧ལོ།
༡༩༣༧ལོ།
97



༡༩༧༦ལོ།
འཇར་མན།
དབྱི་ལིས་ཧྲ་
པེ་སྐྲུན་ཁེ་
བོད་ ཀྱི་གསོ་ རིག་
གི་རྨང་གཞི། །
འདི་ནི་མིག་སྔར་རྒྱུད་བཞིའི་
ལེ་ཚན་བསྒྱུར་ཡིག་ལེགས་
ཤོས་ཡིན།
༡༩༨༨ལོ།
ཨུ་རུ་སུ།
རྡ་ཞིས་ཡེ་ཧྥུ།
རྒྱུད་ཆུང་གསུམ་ཨུ་རུ་སུའི་
ཡི་གེར་བསྒྱུར།
༡༩༨༨ ལོ། དབྱི་སི་རལ།
ཧྲ་ལོན།
༡༩༩༠ལོ།
ཨུ་རུ་སུ།
རྡ་ཞིསཡེ་ཧྥུ།
དེང་སང་དབྱི་སི་རལ་ནི་གོ་
ལ་ཧྲིལ་བོའི་བོད་སྨན་ཞིབ་
འཇུག་བྱེད་པའི་ལྟེ་བར་གྱུར་
ཡོད་སྐད།
རྒྱུད་བཞི་ཡོངས་རྫོགས་ ཨུ་
ཡིག་ཏུ་བསྒྱུར་པར་བཤད།
རྩེ་ རྒྱུད་ དང་ བཤད་ རྒྱུད་
གཉིས་བསྒྱུར། དེ་ནི་མིག་
སྔའི་དབྱིན་ཇིའི་ཡིག་རིགས་
ཀྱི་ བསྒྱུར་ ཡིག་ ལས་ ཆེས་
ཕུལ་བྱུང་གི་བསྒྱུར་ཡིག་ཏུ་
བརྩི་གྱིན་ཡོད།
༡༩༩༥ལོ།
ཨ་མེ་རི་ཁ།
བྷེ་རིས་ཁུ་
བོད་ ཀྱི་ གསོ་ བ་
རིག་པའི་རྒྱུད་ཀྱི་
ལ་ཁུ་
༤༦. བོད་ ཀྱི་ གསོ་ རིག་ སོག་ ཡུལ་ དུ་ དར་ མཆེད་ བྱུང་
ནས་མི་རིགས་དེའི་སྲོལ་རྒྱུན་གསོ་རིག་ལ་ཤན་ཅི་འདྲ་ཐེབས་
ཡོད་དམ།
ལན། ལོ་རྒྱུས་ཀྱི་ཡིག་ཚང་གཞིར་བཟུང་ནས་དཔྱད་ཚེ་བོད་སོག་བར་
གྱི་འབྲེལ་བ་ནི་ས་སྐྱ་པའི་དུས་ཏེ་ཇིང་གིར་ཧན་དང་རྒྱལ་པོ་གོ་དན་གྱི་སྐབས་
ནས་བྱུང་ཞིང། དེ་ནས་བཟུང་སངས་རྒྱས་ཆོས་ལུགས་དང་སྦྲགས་ནས་བོད་
ཀྱི་རིག་གནས་ཐམས་ཅད་སོག་ཡུལ་དུ་དར་བའི་དབུ་ཡང་བརྩམས། རིམ་
གྱིས་ནང་བའི་བསྟན་པ་སོག་ཡུལ་ཀུན་ཏུ་རྒྱུ་ཁྱབ་སྒོས་དར་ནས་སྔ་རྟིང་སོག་
98



ཡུལ་དུ་ནང་བསྟན་དགོན་སྡེ་བཞེངས་པ་དང་། དགོན་སྡེ་དེ་དག་གི་ནང་སྨན་
པ་གྲྭ་ཚང་བཙུགས་ནས་བོད་ཀྱི་གསོ་རིག་འཆད་ཉན་བྱེད་སའི་ལྟེ་བ་ལྟ་བུར་
གྱུར་སྐད། ལོ་རྒྱུས་ཀྱི་རྒྱབ་ལྗོངས་འདི་འདྲའི་ཁྲོད་བོད་ཀྱི་གསོ་རིག་གི་གནའ་
བོའི་ཡིག་ཚང་རྣམས་ཀྱང་སྔ་རྟིང་དུ་སོག་པོའི་ཡུལ་ལུང་ལ་མཆེད།
ལོ་རྒྱུས་དང་དེབ་ཐེར་ལ་བལྟས་ན་དུས་རབས་བཅུ་གསུམ་པར་དཔལ་
ལྡན་རྒྱུད་བཞི་སོག་ཡུལ་དུ་དར་བ་དང་། གཞུང་འདི་ཐོག་མར་སོག་ཡུལ་ལ་
དར་སྐབས་སོག་མི་རྣམས་ཀྱིས་བོད་ཀྱི་སྐད་ཡིག་གི་ཐོག་ནས་རྒྱུད་བཞིའི་ཟབ་
སྙིང་གི་དགོངས་དོན་ལ་སློབ་སྦྱོང་དང་ལག་ལེན་མཛད་པར་བཤད། དཔལ་
ལྡན་རྒྱུད་བཞི་དུས་ནམ་ཞིག་ལ་སོག་ཡིག་ཏུ་བསྒྱུར་བའི་སྐོར་ལ་བཞེད་ཚུལ་མི་
མཐུན་པ་ཡོད་ཀྱང་། རྒྱུད་བཞི་སོག་ཡིག་ཏུ་བསྒྱུར་བའི་སྐོར་ཡི་གེར་བཏབ་
པའི་ཟིན་བྲིས་དང་སོག་ཡིག་པར་གཞི་ནི་དུས་རབས་བཅུ་བདུན་པར་བྱུང་བ་
རེད། སྐབས་དེར་སོག་ཡིག་གི་པར་གཞི་གཉིས་མཆིས་ཏེ། གཅིག་ནི་དུས་
རབས་བཅུ་བདུན་པའི་འགོར་མི་འགྱུར་རྡོ་རྗེ་ཡིས་སོག་ཡིག་ཏུ་བསྒྱུར་ཞིང་ཆིང་
རྒྱལ་རབས་སྐབས་པེ་ཅིན་ནས་ ཤིང་དཔར་དུ་བརྐོས་པ་ཡིན་ལ། གཞན་
གཅིག་ནི་དུས་རབས་བཅུ་བདུན་པའི་དཀྱིལ་དུ་ཛ་ཡ་པཎྜི་ཏ་ནམ་མཁའ་རྒྱ་
མཚོས་སོག་ཡིག་ཏུ་བསྒྱུར་པའི་པར་གཞི་དེ་ཡིན། ཡང་དེབ་ཐེར་ཁ་ཤས་སུ་
རྒྱལ་མཆོག་ལྔ་པ་ཆེན་པོའི་དངོས་སློབ་པཎྜི་ཏ་ནམ་མཁའ་རྒྱལ་མཚན་གྱིས་
སོག་ཡུལ་དུ་ཆོས་སྤེལ་སྐབས ( ༡༦༤༢—༡༦༦༢) དཔལ་ལྡན་རྒྱུད་བཞི་
སོག་ཡིག་ཏུ་བསྒྱུར་བར་བཤད། དཔལ་ལྡན་རྒྱུད་བཞི་སོག་ཡུལ་ལ་དར་མཆེད་
བྱུང་བའི་ཕྱིས་སུ་སྨན་དཔྱད་ཟླ་བའི་རྒྱལ་པོ་དང་། མན་ངག་ལྷན་ཐབས།
པིཌཱུརྱ་སྔོན་པོ་སོགས་རིམ་གྱིས་སོག་པོའི་ཡུལ་ལུང་དུ་མཆེད་དེ་སོག་ཡིག་ཏུ་
བསྒྱུར་ཡོད། །
དེ་བཞིན་བོད་ཀྱི་གསོ་དཔྱད་ཀྱི་གཞུང་རྣམས་སོག་ཡིག་ཏུ་བསྒྱུར་བ་
09



དང་། ཁྱད་པར་དུ་དཔལ་ལྡན་རྒྱུད་བཞི་འདི་ཉིད་སོག་ཡིག་ཏུ་བསྒྱུར་ཞིང་རྒྱ་
ཁྱབ་སྒོས་སོག་པོའི་ཡུལ་ལུང་ཀུན་ཏུ་དར་མཆེད་བྱུང་བ་ནས་བཟུང་། སོག་
ལུགས་གསོ་རིག་སྨྲ་བ་དང་སྨན་བཅོས་ལས་དོན་པས་བོད་ཀྱི་གསོ་རིག་གི་
གཞུང་ལུགས་ལ་སློབ་གཉེར་བྱེད་པའི་གཞུང་ལུགས་ཀྱི་ཕྱི་མོ་ལྟ་བུར་གྱུར། དེ་
ནས་ཁོ་ཚོས་སྔར་བས་ལྷག་ཏུ་བོད་ཀྱི་གསོ་རིག་ལ་སློབ་སྦྱོང་དང་ཞིབ་འཇུག་
བྱས་ནས་དེའི་ལེགས་ཆའམ་ཉིང་ཁུ་སོག་ལུགས་གསོ་རིག་ནང་དུ་བསྡུ་ལེན་
བྱས་ཐོག མི་རིགས་རང་གི་ཡུལ་སྲོལ་གོམས་གཤིས་དང་སྔར་ཡོད་གསོ་དཔྱད་
སོགས་ཀྱིས་ཟུར་བརྒྱན་ཏེ་སོག་ཡུལ་གྱི་གནམ་གཤིས་དང་ས་བབ་ལ་འཚམས་
པའི་སོག་པོའི་སྲོལ་རྒྱུན་གསོ་རིག་གི་གཞུང་ལུགས་མ་ལག་གྲུབ་པ་སྟེ། དེའང་
བྱེ་བྲག་ཏུ་བཤད་ན། སོག་ལུགས་གསོ་རིག་གི་བྱུང་འཕེལ་བརྒྱུད་རིམ་ཁྲོད་
སོག་རིག་སྨྲ་བ་རྣམས་ཀྱིས་བོད་ཀྱི་གསོ་རིག་གི་ཉེས་གསུམ་གྱི་རྣམ་བཞག་དང་།
འབྱུང་ལྔ་རིག་པ། ཚ་གྲང་གི་རྣམ་བཤད་བཅས་དང་། དེ་མིན་ལུས་ཟུངས་
བདུན་དང་དྲི་མ་གསུམ། རོ་དྲུག ནུས་པ་བརྒྱད། ཡོན་ཏན་བཅུ་བདུན་
བཅས་ཀྱི་རིགས་ལམ་སོག་ལུགས་གསོ་རིག་གི་ནང་དུ་བསུས་ནས་སོག་པོའི་
སྲོལ་རྒྱུན་གསོ་རིག་གི་གཞུང་ལུགས་མ་ལག་གྲུབ་པ་དང་སོག་ལུགས་གསོ་རིག་
འཐུས་ཚང་དུ་བཏང་པ་རེད། གོང་བསྟན་དག་ནི་བོད་ཀྱི་གསོ་རིག་གིས་སོག་
པོའི་གསོ་རིག་ལ་ཐེབས་པའི་ཤུགས་རྐྱེན་རྨ་མེད་པ་ཡིན་པ་དང་། རིགས་ལམ་
དེ་དག་རྡོ་ལ་རི་མོ་བརྐོས་པ་ལྟར་སོག་ལུགས་གསོ་རིག་གི་གཞུང་དུའང་ས་ཁྱབ་
རྡོ་ཁྱབ་ཏུ་དར་སྤེལ་བྱུང་ཡོད་པ་འདིས་ཀྱང་བདེན་དཔང་བཙན་པོ་བྱེད་ཐུབ།
འདི་ལས་ང་ཚོས་ཤེས་པ་ནི། བོད་ཀྱི་གསོ་རིག་གི་གཞུང་རྙིང་ཁག་སོག་ཡུལ་དུ་
དར་མཆེད་བྱུང་བ་ལས་སོག་ལུགས་གསོ་རིག་ལ་དཔྱད་གཞིའི་རིན་ཐང་གཞལ་
དུ་མེད་པ་ཞིག་བསྐྲུན་པ་དང་། སོག་ལུགས་གསོ་རིག་གི་གཞུང་ལུགས་མ་ལག་
གྲུབ་པ་ལ་བླ་ལྷག་གི་མཐུན་རྐྱེན་སྦྱར་ཞིང་ཤུགས་རྐྱེན་ཟབ་མོ་ཐེབས་ཡོད་པ་
100



དང་། སོག་ལུགས་གསོ་རིག་དེ་འཐུས་སྒོ་ཇེ་ཚང་དང་ཕུན་སུམ་ཇེ་ཚོགས་སུ་
གྱུར་པའི་གོ་རིམ་ཁྲོད་ཁ་སྣོན་དང་སྣེ་མང་ཅན་དུ་གྱུར་པར་དགེ་མཚན་ལྡན་
པའི་ནུས་པ་ཐོན་ཡོད་པ་ནི་བསྙོན་དུ་མེད། མདོར་ན། སོག་པོའི་སྲོལ་རྒྱུན་
གསོ་རིག་ད་ལྟའི་ཚད་འདི་ལྟ་བུ་ཞིག་ལ་འཕེལ་རྒྱས་བྱུང་བ་དེ་བོད་ཀྱི་གསོ་རིག་
ལ་སློབ་སྦྱོང་དང་ཞིབ་འཇུག་བྱས་ཏེ་དེའི་ལེགས་ཆ་བསྡུ་ལེན་བྱེད་པ་དང་ཁ་
བྲལ་ཐབས་མེད་ལ། བོད་ཀྱི་གསོ་དཔྱད་སོག་ཡུལ་དུ་དར་མཆེད་བྱས་ནས་
སོག་པོའི་གསོ་རིག་འཕེལ་རྒྱས་དང་འཐུས་ཚང་དུ་སོང་བ་ཡིན་ཞེས་བརྗོད་ཆོག་
ཅིང་། འདི་ནི་ལོ་རྒྱུས་དང་མཐུན་པའི་སྡོམ་ཚིག་ཡང་དག་པ་ཞིག་ཡིན་པར་
སེམས་སོ། །
༤༧. ཀརྨ་ངེས་ལེགས་བསྟན་འཛིན་དང་། དེའུ་དམར་
དགེ་བཤེས་བསྟན་འཛིན་ཕུན་ཚོགས། ཀོང་སྤྲུལ་ཡོན་ཏན་རྒྱ་
མཚོ། འཇུ་མི་ཕམ་རྣམ་རྒྱལ་རྒྱ་མཚོ་བཅས་ཀྱིས་ གསོ་དཔྱད་
ཀྱི་བསྟན་བཅོས་གང་གང་མཛད་ཡོད་དམ།
ལན། ཀརྨ་ངེས་ལེགས་བསྟན་འཛིན་ནི་དུས་རབས་བཅུ་བདུན་པའི་
དུས་འགོར་འཁྲུངས་པར་བཤད་ཅིང་སི་ཏུའི་དངོས་སློབ་ཡིན། ཁོང་གིས་
གངས་རིའི་ཁྲོད་འདིར་སྔ་ཕྱིར་བྱུང་བའི་ནད་རིགས་ཐམས་ཅད་ཀྱི་གསོ་ཐབས་
ལག་ལེན་དང་གཞུང་གདམས་མན་ངག་མང་པོ་དག་ལས་གཅེས་དགུ་ཕྱོགས་
གཅིག་ཏུ་བསྡུས་ནས། ཕན་བདེ་བསིལ་ཟེར་འཕྲོ་བའི་ཟླ་བ་གསར་བའམ་མིང་
གཞན་ལ་སྨན་བསྡུས་ཨེ་ཞེས་པ་ཞིག་དང་། དེ་བཞིན་གསོ་བ་རིག་པའི་སྨན་གྱི་
སྦྱོར་སྡེ་མཐའ་དག་ཕྱོགས་གཅིག་ཏུ་བསྒྲིགས་ནས་མན་ངག་རྒྱུད་དང་ཕྱི་མ་
རྒྱུད་ཀྱི་ལྷན་ཐབས་ཀྱི་ཚུལ་དུ་བཀོད་པ་ཕན་བདེ་ནོར་བུའི་བང་མཛོད་དམ་སྨན་
བསྡུས་ཝཾ་ཞེས་པའི་པོ་ཏི་ཆེན་པོ་གཉིས་གསར་དུ་བརྩམས་པ་ཡིན། །
101



དེའུ་དམར་དགེ་བཤེས་བསྟན་འཛིན་ཕུན་ཚོགས་ནི་བོད་རབ་བྱུང་བཅུ་
གཉིས་པའི་ཤིང་སྦྲུལ་སྤྱི་ལོ༡༧༢༥ལོར་ཆབ་མདོ་གོ་འཇོ་རྫོང་དུ་སྐུ་འཁྲུངས་
ཤིང་། བོད་སྨན་མཁས་པ་མི་དགུའི་ཡ་གྱལ་བི་བྱིའི་གདུང་རྒྱུད་ཡིན་པར་
བཤད། མཁས་མཆོག་འདིས་སྨན་དཔྱད་ཡར་རྒྱས་ཀྱི་ཆེད་དུ་སྐུ་ངལ་བརྒྱ་ཕྲག་
ཁྱད་དུ་བསད་ནས་སྔ་རྟིང་དུ་རྒྱ་གར་དང་། རྒྱ་ནག བོད་ཡོངས་ཀྱི་ཡུལ་
ཁམས་ཕལ་མོ་ཆེ་བཅས་ཕྱོགས་མཐའ་མང་པོ་བསྐོར་ནས་ཡུལ་དངོས་རྟོག་
དཔྱད་ཀྱིས་སྨན་རྫས་ཀྱི་རིགས་ལ་དོགས་གཅོད་ཞིབ་འཇུག་དང། དབྱེ་ཞིབ།
ཕྱོགས་བསྡོམས་བཅས་བྱས་ཏེ་སྔར་ཡོད་བོད་ཀྱི་སྨན་རྫས་རིག་པའི་གཞུང་
ལུགས་རྣམས་རྨང་གཞི་བྱས་ཐོག སྡེ་ཚན་གསར་བ་ཁ་སྐོང་དང་ཁ་སྣོན་བྱས་
ནས་སྨན་སོ་སོའི་སྐྱེ་གནས་དང་། འཁྲུངས་དཔེ། རོ་ནུས་ཞུ་རྗེས་སོགས་
གསལ་ལ་མ་འདྲེས་པར་བཀོད་དེ་རབ་བྱུང་བཅུ་གསུམ་པའི་མེ་ལུག་ལོ་སྟེ། སྤྱི་
ལོ༡༧༨༧ལོར་བདུད་རྩི་སྨན་གྱི་ནུས་པ་རྐྱང་བཤད་གསལ་སྟོན་དྲི་མེད་ཤེལ་
གོང་དང་། བདུད་རྩི་སྨན་གྱི་རྣམ་དབྱེ་ངོ་བོ་ནུས་མིང་རྒྱས་པར་བཤད་པ་དྲི་
མེད་ཤེལ་ཕྲེང་ཞེས་པའི་སྨན་རྫས་རིག་པའི་བསྟན་བཅོས་མ་བུའམ་རྩ་འགྲེལ་
གཉིས་བརྩམས་ཏེ། བོད་ཀྱི་སྨན་རྫས་རིག་པ་སྔར་བས་གྱ་ནོམ་ཞིང་ཕུན་སུམ་
ཚོགས་པར་བཏང་ཡོད་པས་མཛད་རྗེས་དང་གྲུབ་འབྲས་ནི་དུས་ཕྱིས་སུས་ཀྱང་
འགྲན་དུ་མེད་པ་ལྟ་བུ་ཞིག་ཡིན། སྨན་གཞུང་འདི་ནི་བོད་ཀྱི་སྔོ་འབུམ་བསྟན་
བཅོས་ཡོངས་ལས་ནང་དོན་ཆེས་རྒྱས་ཤོས་དང་རིག་གཞུང་གི་ཆུ་ཚད་ཆེས་
མཐོ་ཤོས་ཡིན་པས། ཕྱིས་བྱུང་སྨན་པ་ཀུན་གྱིས་གཞུང་འདི་སྤྱི་བོའི་གཙུག་ཏུ་
བཀུར་ནས་ཡིད་ཆེས་གདེང་འཁེལ་དང་ཤིན་ཏུ་གཙིགས་ཆེ་བར་བྱས་དང་བྱེད་
བཞིན་ཡོད་པ་ཚང་མས་ཤེས་གསལ་ལྟར་དང་། དེའུ་དམར་པས་ད་དུང་སྨན་
གྱི་ལག་ལེན་གཅེས་བསྡུས་ཀུན་གསལ་སྣང་མཛོད་དང་། དཔྱད་མཆོག་གཏར་
གའི་གདམས་པ་ཉེས་འཁྲུགས་རྙོག་མ་དྲུངས་འབྱིན། མེ་བཙའི་གདམས་པ་
102



རྒྱས་སྤྲོས་གསལ་སྟོན་ཤེལ་དཀར་མེ་ལོང་། རོ་བསྡེབས་སྦྱོར་བ་དོན་ཚང་ཚིག་
བསྡུས། གསོ་བ་རིག་པའི་ཆོས་འབྱུང་རྣམ་ཐར་རྒྱ་མཚོའི་རྦ་རླབས་དྲང་སྲོང་
དགྱེས་པའི་འཛུམ་ཕྲེང་སོགས་ལྗགས་རྩོམ་དྲུག་ཅུ་ལྷག་མཛད་ཡོད་པ་མཚོ་སྔོན་
མི་རིགས་དཔེ་སྐྲུན་ཁང་གིས་བསྐྲུན་པའི་གསོ་རིག་གཅེས་བསྡུས་རིན་ཆེན་ཕྲེང་
བ་ཞེས་པར་གསལ་བ་ལྟར་ལགས།
ཀོང་སྤྲུལ་ཡོན་ཏན་རྒྱ་མཚོ་ཞུ་བའི་མཁྱེན་བརྒྱའི་བདག་ཉིད་ཆེན་པོ་
འདི་ནི་བོད་རབ་བྱུང་བཅུ་བཞི་པའི་ཆུ་བྱ( ༡༨ ༡༣—༡༨༩༩)ལོར་མདོ་
སྟོད་འབྲི་ཟླ་ཟལ་མོ་སྒང་དུ་སྐུ་འཁྲུངས་ཤིང་། ཁོང་གིས་གསོ་དཔྱད་ཀྱི་སྐོར་ལ་
འཚོ་བྱེད་ལས་དང་པོར་ཉེ་བར་མཁོ་བའི་ཟིན་ཏིག་གཅེས་བསྡུས་བདུད་རྩིའི་
ཐིགས་པ་ཞེས་རང་ཅག་སྨན་པ་རྣམས་ལ་ནང་དོན་རྒྱས་བསྡུས་འཚམས་ཤིང་
ལག་ལེན་དུ་བསྟར་བདེ་བ་ཞིག་བརྩམས་པ་མ་ཟད། དངུལ་ཆུ་བཙོ་བཀྲུ་ཆེན་
མོའི་ལག་ལེན་འཚོ་བྱེད་མཁས་པའི་སྙིང་བཅུད་དང་། ལྕགས་ཁམས་ཐལ་
བཟོའི་ལག་ལེན་འཚོ་བྱེད་མཁས་པའི་ཁྱད་ནོར། གསོ་རིག་གིས་མཚོན་པའི་
རིག་གནས་ཀུན་གྱི་སྤྱི་དོན་དང་འབྱུང་ཚུལ་སྐོར་གྱི་རྣམ་བཤད་ཤེས་བྱ་ཀུན་
ཁྱབ་མཛོད་སོགས་མཛད་ཡོད། ལྷག་དོན་ཤེས་བྱ་ཀུན་ཁྱབ་མཛོད་ཀྱི་གསོ་
དཔྱད་སྐོར་ལ་ཆོས་འབྱུང་གཞན་དང་མི་འདྲ་བའི་ཁྱད་ཆོས་དུ་མས་ཕྱུག་པ་
དཔེར་ན། དཔལ་ལྡན་རྒྱུད་བཞིའི་བྱུང་ཚུལ་སྐོར་ལ། རྒྱུན་སྲོལ་ཀུན་འདུས་
གཡུ་ ཐོག་སྨན་ གྱི་ བླར། ། དཔལ་ལྡན་ཕྲེང་ བས་ གསང་མཛོད་ དངོས་སུ་
བསྩལ། །ཡུལ་ཀུན་གདམས་པའི་བཅུད་བླངས་རྒྱུད་ཆེ་ཆུང་། །ཐུན་མོང་ཁྱད་
པར་ཆོས་འཁོར་བསྐོར་བ་ལས། །ཡན་ལག་བརྒྱད་པའི་བཤད་རྒྱུན་གྱི་སྲོལ་ཀ་
ཡོངས་སུ་རྫོགས་པ་གཡུ་ཐོག་པ་ཡོན་ཏན་མགོན་པོ་ལ་འདུས་ཤིང་བབས།
དེའང་ཕྱི་ལྟར་ན་རིག་པའི་གནས་ལྔ་ལ་མཁས་པའི་པཎྜི་ཏ་ཆེན་པོ། ནང་ལྟར་
འཕགས་པའི་ས་ལ་བཞུགས་པའི་རྡོ་རྗེ་འཛིན་པ་ཆེན་པོ། གསང་བ་ལྟར་ན་
103



བོད་ཀྱི་གདུལ་བྱ་འདུལ་བའི་དོན་དུ་བཅོམ་ལྡན་འདས་སྨན་གྱི་བླ་མ་ཉིད་སྨན་
པའི་གཟུགས་སུ་སྤྲུལ་བ་ཡིན།” ཞེས་བོད་ཀྱི་གསོ་རིག་རྒྱུད་བཞི་ནི་གཡུ་ཐོག་
རང་གིས་མཛད་པར་བཞེད། །
འཇུ་མི་ཕམ་རྣམ་རྒྱལ་རྒྱ་མཚོ་ནི་བོད་རབ་བྱུང་བཅུ་བཞི་པའི་མེ་རྟ
(༡༨༤༦–༡༩༡༢)ལོར་མདོ་ཁམས་སྡེ་དགེའི་མངའ་ཁུལ་དུ་སྐུ་འཁྲུངས་
ཤིང་། འཇམ་དབྱངས་མཁྱེན་བརྩེ་དབང་པོའི་ཞལ་སློབ་ཡིན། རྗེ་འདིས་གསོ་
རིག་སྐོར་ལ་རྩ་རྒྱུད་ཀྱི་རྡེའུ་འགྲེམས་མྱ་ངན་མེད་པའི་ལྗོན་ཤིང་དང་། ཕྱི་མ་
རྒྱུད་ཀྱི་རྩ་མདོ་ཆུ་མདོའི་ཊཱི་ཀཱ། གཅེས་བསྡུས་ཕན་བདེའི་བང་མཛོད། བྱང་
ཁོག་ཡུལ་ཐིག་སོགས་ཤིན་ཏུ་གསལ་བར་བཀོད་པ་པེཌཱུརྱའི་མེ་ལོང། རིན་
ཆེན་དངུལ་ཆུ་སྦྱོར་བའི་རྟོགས་པ་བརྗོད་པའི་གཏམ་ངོ་མཚར་འཆི་མེད་གྲུབ་
པའི་རྣ་རྒྱན། སྨན་སྦྱོར་བདུད་རྩིའི་ཐིག་ལེ། གཡུ་ཐོག་ཤོག་དྲིལ་སྐོར་གསུམ་
གྱི་མ་བུ་དོན་བསྡེབས་སུ་བཀོད་པ། ལུས་ལ་ཉེར་མཁོ་སྐོར་བརྒྱད་སོགས་
མཛད་ཡོད་པ་དེང་སང་ང་ཚོའི་མིག་བསོད་དུ་མཇལ་རྒྱུ་ཡོད། །
༤༨. སྡེ་དགེ་དང་། སྐུ་འབུམ། བླ་བྲང་བཀྲ་ཤིས་འཁྱིལ།
བྱ་ཁྱུང་བཅས་སུ་སྨན་པ་གྲྭ་ཚང་ཕྱག་བཏབ་ཚུལ་ཇི་ལྟར་ཡིན་
ནམ། །
ལན། ཀུན་གཟིགས་ཆེན་པོ་ སི་ཏུ་ཆོས་ཀྱི་འབྱུང་གནས་ཀྱིས་སྤྱི་
ལོ༡༧༢༧ལོར་སྡེ་དགེ་དཔལ་སྤུངས་ཆོས་འཁོར་གླིང་ཕྱག་བཏབ་ཅིང་། དེ་
གར་གསོ་རིག་གིས་མཚོན་པའི་བཅུ་ཕྲག་རིག་པའི་བཤད་གྲྭ་བཙུགས་ཏེ་སྐུ་ངོ་
མས་འཛིན་སྐྱོང་འཆད་སྤེལ་གྱི་ཐུགས་འགན་བཞེས་པ་སོགས་རྣམ་དཀར་དགེ་
བའི་འཕྲིན་ལས་ལ་བརྟེན། སྨད་མདོ་ཁམས་ཀྱི་ཡུལ་དུ་རིག་པའི་གནས་སྤྱི་
དང་སྒོས་སུ་གསོ་རིག་གི་བསྟན་པའི་སྲོལ་སྔར་བས་དར་ཞིང་རྒྱས་པར་མཛད།
104



མཁྱེན་བརྒྱའི་བདག་ཉིད་ཆེན་པོ་དེའི་སྐལ་ལྡན་གྱི་སློབ་མའི་གྲས་སུ་གསོ་དཔྱད་
ཀྱི་ཐད་གྲགས་ཆེ་བ་ནི་ཀརྨ་ངེས་ལེགས་བསྟན་འཛིན་དང་། སྡེ་དགེའི་ཆོས་
རྒྱལ་བསྟན་པ་ཚེ་རིང་། དེའུ་དམར་དགེ་བཤེས་བསྟན་འཛིན་ཕུན་ཚོགས་
སོགས་བྱུང་། །
བདག་ཉིད་ཆེན་པོ་རྗེ་ཙོང་ཁ་པ་སྐུ་བལྟམས་པའི་གནས་ཏེ། སྐུ་འབུམ་
བྱམས་པ་གླིང་གི་གསོ་རིག་དར་རྒྱས་གཞན་ཕན་ནོར་བུའི་གླིང་ཞེས་མཛེས་
པའི་རྒྱན་བཟང་མངོན་པ་དེ་ནི། རྒྱལ་མཆོག་བདུན་པའི་ཡོངས་འཛིན་གྱི་
འགན་བཞེས་མྱོང་བའི་གདན་སའི་ཁྲི་ཆེན་བཅོ་བརྒྱད་པ་ཆུ་བཟང་བློ་བཟང་
བསྟན་པའི་རྒྱལ་མཚན་ཚོགས་ཆེན་མཁན་པོའི་ཁྲིར་བཞུགས་སྐབས། བོད་
རབ་བྱུང་བཅུ་གཉིས་པའི་ལྕགས་ཡོས་སྤྱི་ལོ༡༧༡༡ལོར་དོན་དུ་སྨན་པ་གྲྭ་ཚང་
གཞན་ཕན་ནོར་བུའི་གླིང་བཙུགས་ཀྱང་རེ་ཞིག་མིང་ལ་སྔགས་པ་གྲྭ་ཚང་ཞེས་
ཐོགས་པ་དེ་ཕྱག་བཏབ། །
བླ་བྲང་བཀྲ་ཤིས་འཁྱིལ་གྱི་སྨན་པ་གྲྭ་ཚང་གསོ་རིག་གཞན་ཕན་གླིང་ནི་
མདོ་སྨད་ལྷོ་རྒྱུད་ཀྱི་དཔལ་ནཱ་ལེནྡྲ་གཉིས་པ། མདོ་སྔགས་བསྟན་པའི་འབྱུང་
གནས་དགེ་ལྡན་བཤད་སྒྲུབ་དར་རྒྱས་བཀྲ་ཤིས་ཀུན་ནས་འཁྱིལ་བའི་གླིང་
མཆོག་གི་དགོན་བདག ཀུན་མཁྱེན་འཇམ་དབྱངས་བཞད་ པའི་སྐུ་ཕྲེང་
གཉིས་པ་འཇིགས་མེད་དབང་པོ་ཞུ་བ་དེས་གསོ་བ་རིག་པ་འདི་སེམས་ཅན་
དུས་མིན་འཆི་བ་ལས་སྐྱོབ་པའི་མི་འཇིགས་པའི་སྦྱིན་པ་དང་ གཞན་རྗེས་སུ་
འཛིན་པའི་ཐབས་མཆོག་ཏུ་གྱུར་པ་ཐུགས་ལ་དགོངས་ཏེ་བོད་རབ་བྱུང་བཅུ་
གསུམ་པའི་ཤིང་འབྲུག་ལོ་སྟེ། སྤྱི་ལོ༡༧༨༤ལོར་སྨན་པ་གྲྭ་ཚང་ཕྱག་བཏབ་པ་
མ་ཟད་ད་དུང་གྲྭ་ཚང་གི་ཁྲི་རབས་དང་པོའི་འགན་བཞེས་ནས་ཞབས་ཀྱི་པདྨོ་
མི་འཇིགས་ཆོས་ཀྱི་ཁྲི་ལ་རྣམ་པར་བཀོད་དེ་བྱིན་གྱིས་རླབས་པར་མཛད།
དེང་སང་གནས་འདི་མདོ་སྨད་ཙམ་མ་ཟད་བོད་ཁམས་ཡོངས་ཀྱི་དགོན་སྡེ་ལ་
105



བཤད་ན་གསོ་དཔྱད་འཆད་ཉན་གྱི་ལྟེ་བའམ་སྲོག་ཤིང་ལྟ་བུར་གྱུར་འདུག
སྨན་གྲྭ་འདི་ནི་དེ་སྔོན་ཀུན་མཁྱེན་འཇིགས་མེད་དབང་པོ་དབུས་གཙང་དུ་བྱོན་
ནས་ལྕགས་པོ་རི་ལ་གནས་མཇལ་ཕེབས་སྐབས། དེར་གཡུ་ཐོག་ཡོན་ཏན་
མགོན་པོའི་སྐུ་ཐང་ཞིག་བཀྲམས་ཡོད་པ་དེ་གློ་བུར་དུ་རང་འགུལ་གྱིས་འཇིགས་
མེད་དབང་པོའི་མདུན་དུ་ལྷུང་བས། ཁོང་གིས་སྨན་པ་གྲྭ་ཚང་ཕྱག་འདེབས་
རྒྱུའི་རྟེན་འབྲེལ་དུ་དགོངས་ཏེ་ནང་རྟེན་ལ་ཞུས་ནས་གནང་བ་བཀྲ་ཤིས་འཁྱིལ་
དུ་གདན་དྲངས་ཤིང་། བྱིན་ཅན་གྱི་ཐང་ཀ་འདི་ད་ཆའང་ང་ཚོའི་མིག་བསོད་
དུ་མཇལ་རྒྱུ་ཡོད། །
ཙོང་ལ་ལྷོ་རྒྱུད་ཀྱི་གནས་ཀྱི་སྙིང་པོ་མདོ་སྨད་ཆོས་སྡེ་ཆེན་པོ་མཐའ་དག་
གི་མེས་པོ་ལྟ་བུ་བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་གི་སྨན་པ་གྲྭ་ཚང་ནི།
རབ་བྱུང་བཅུ་གསུམ་པའི་མེ་སྦྲུལ་སྤྱི་ལོ༡༧༩༧ལོར་མཁན་རབས་ཞེ་དྲུག་པ་སྐུ་
འབུམ་ཟི་ན་ཚུལ་ཁྲིམས་དར་རྒྱས་མཁན་པོར་བཞུགས་ཐོག་ཟན་ཁྲོན་ཆོས་རྗེ་
རབ་འབྱམས་པ་དར་རྒྱས་རྒྱ་མཚོས་མཐུན་རྐྱེན་སྦྱར་ནས་གསར་དུ་བཙུགས།
བདེ་ཡངས་ཞབས་དྲུང་བློ་བཟང་ནོར་བུ་སྨན་པ་གྲྭ་ཚང་གི་བླ་མའི་ཐོག་མར་
བསྐོས་ཏེ་ལོ་ངོ་ལྔར་བཞུགས་པ་དང་། ཕྱིས་སུ་གཙང་སྨན་ཡེ་ཤེས་བཟང་པོ་
ཡང་དཔལ་ལྡན་བྱ་ཁྱུང་ལ་གདན་དྲངས་ནས་སྨན་པ་གྲྭ་ཚང་ལ་རྒྱུད་བཞི་ཆ་
ལག་དང་བཅས་པའི་ཟབ་ཁྲིད་ཕྱག་ལེན་བསྩལ་ཏེ་འཆད་ཉན་དར་རྒྱས་མཛད།
༤༩. བླ་བྲང་བཀྲ་ཤིས་འཁྱིལ་གྱི་སྨན་པ་ གྲྭ་ཚང་ གསོ་
རིག་གཞན་ཕན་གླིང་ གིས་འཆད་ཉན་བྱེད་ཚུལ་ ཇི་ ལྟར་ ཡིན་
ནམ། །
ལན། དེ་ཡང་ཀུན་མཁྱེན་འཇིགས་མེད་དབང་པོ་དང་གཙང་སྨན་ཡེ་
ཤེས་བཟང་པོ་རྣམ་གཉིས་ཀྱི་ཐུགས་བཞེད་ལྟར་གྲྭ་ཚང་འདིའི་གྲྭ་རྒྱུན་འཛུགས་
106



གཉེར་དང་། སློབ་གཉེར་བྱེད་ཚུལ་སོགས་དགོན་པ་རང་གི་སྒྲིག་སྲོལ་རྨང་གཞི་
བྱས་ཐོག་ལྷ་སའི་ལྕགས་པོ་རི་འགྲོ་ཕན་རིག་བྱེད་གླིང་གི་ལམ་ལུགས་གཞིར་
བཟུང་ནས་གསར་འཛུགས་བྱས་པ་ཡིན་ལ། གྲྭ་ཚང་གི་འཆད་ཉན་གྱི་གཙོ་བོ་
ནི་དཔལ་ལྡན་རྒྱུད་བཞི་དང་། ལམ་རིམ་གྱི་ཁྲིད། སྨན་བླ་དང་མི་འཁྲུགས་པ།
རྟ་མགྲིན་པདྨ་གར་དབང་གསུམ་གྱི་སྒྲུབ་མཆོད་བཅས་བླ་ལྷག་ཏུ་འཛིན་པ་
དང་། ཟླ་ཆོས་དང་བར་ཆོས་སོགས་ཆོས་ཐོག་ལ་སྒྲུབ་མཆོད་དང། མཆོད་
གཏོར། དུས་གཏོར། བསྙེན་སྒྲུབ་སོགས་སྐལ་ལྡན་རྣམས་ལ་དད་པའི་ཡིད་
དྲང་བའི་གནས་སུ་གྱུར་ཅིང་། གསོ་དཔྱད་ཀྱི་སྐོར་ལ་དཔལ་ལྡན་རྒྱུད་བཞི་
དང་དེའི་མཆན་འགྲེལ་སྣ་ཚོགས། ཡན་ལག་བརྒྱད་པ། འཆད་ཐབས་ཆ་ལག་
བཅོ་བརྒྱད་སོགས་ནས་ཐོན་པའི་སྨན་དཔྱད་དང་། སྡེབ་སྦྱོར། ལག་ལེག་
དམར་ཁྲིད་སོགས་བཤད་སྒྲུབ་ཟུང་འབྲེལ་གྱི་གསོ་བ་རིག་པའི་ཁྲིད་རྒྱུན་ཁྱད་
འཕགས་ཚུགས་ཡོད། །
སྨན་པ་གྲྭ་ཚང་གི་སློབ་མ་ཐོག་མར་དུས་འཁོར་གླིང་ནས་འདེམ་བཀོད་
ཀྱིས་སུམ་ཅུ་ཙམ་དང། རྗེས་སུ་གཞིས་བྱེས་ནས་བསྡུས་བརྒྱ་དང་ཉི་ཤུ་ཡས་
མས་རྒྱུན་ལྡན་དུ་ཡོད་པར་གྲགས་ཤིང་། ད་ལྟ་དགེ་འདུན་པ་ཞལ་བརྒྱ་དང་
དྲུག་ཅུ་འདུས་ཡོད་ལ། དེ་དག་རིག་གནས་ཀྱི་ཆུ་ཚད་ལ་བལྟས་ནས་འཛིན་གྲྭ་
མཐོ་འབྲིང་དམའ་གསུམ་དུ་བགོས་ཡོད་ཅིང་། འཛིན་གྲྭ་རིམ་བརྒྱུད་སྒོས་གསོ་
རིག་ལ་སློབ་གཉེར་བྱ་དགོས་ཤིང་ཡོན་ཏན་གྱི་རིམ་པས་གོང་དུ་འཕར། གྲྭ་བ་
རྣམས་ཀྱིས་རྒྱུན་པར་གྲྭ་ཚང་གི་འདོན་ཆ་ཆོ་གའི་སྐོར་དང་རྒྱུད་བཞིའི་རྩ་ཚིག་
བློ་འཛིན་པ་དང་། ནད་བརྟག་ཐབས་དང་སྨན་སྦྱར་ཐབས་སོགས་ལ་འབད་
བརྩོན་ལྷོད་མེད་སྒོས་སློབ་གཉེར་བྱེད་ཀྱིན་ཡོད། དེའི་ཚུལ་རགས་ཙམ་བཤད་
ན། ལོ་རེར་ཧོར་ཟླ་བཅུ་གཅིག་པར་སྨན་གྲྭའི་དགེ་བསྐོས་ཀྱིས་ལོ་དེའི་གྲྭ་རྒྱུན་
དང་བསྟུན་ནས། མཐོ་རིམ་འཛིན་གྲྭ་ལས་དགེ་རྒན་ཕུལ་བྱུང་ཅན་བརྒྱད་ནས་
107



བཅུ་ཙམ་འདམས་ཏེ་དམའ་རིམ་དང་འབྲིང་རིམ་ལ་སོ་སོའི་ཆུ་ཚད་ལྟར་དཔེ་
ཁྲིད་མཛད་པའི་བཀའ་ཤོག་གནང་ཞིང་། དགེ་རྒན་རྣམས་ཀྱིས་ཀྱང་གྲ་སྒྲིག་
ཡག་པོ་བྱས་ནས་དཔྱིད་ཆོས་ཆེན་མོར( ལོ་རེའི་ཧོར་ཟླ་གཉིས་པའི་ཚེས་ཉེར་
གཅིག་ནས་བཞི་པའི་བཅུ་དགུ་བར) རྒྱུད་བཞི་དཔེ་ཁྲིད་བྱེད། ཟླ་བ་བཞི་
པའི་ཟླ་མཇུག་ཏུ་དཔེ་ཁྲིད་བྱས་ཚར་རྗེས་གྲྭ་ཚང་གི་ཁྲི་བ་དང་དགེ་བསྐོས།
དགེ་རྒན་བཅས་ལྷན་དུ་སྐོར་ཚོགས་གོང་མ་ནས་རིམ་པ་བཞིན་ཚིག་རྒྱུགས་
དང་དོན་རྒྱུགས་ཞིབ་མོ་ལེན་པ་དང་། རྒྱུགས་བླངས་པའི་རྗེས་ནས་སྡེ་སྲིད་
སངས་རྒྱས་རྒྱ་མཚོས་བཞེངས་པའི་བྱང་ཁོག་སྟོད་སྨད་ཀྱི་རོ་བཀྲའི་ཐོག་ནས་རྩ་
འཁོར་ཆགས་ཚུལ་དང་། རྩ་དཀར་ནག་གི་གྱེས་ཚུལ། རྩ་གནད་དང་ ཤ་
གནད་སོགས་གཉན་པ་གནད་ཀྱི་གནས། མེ་གསང་དང་གཏར་དམིགས་
བཅས་བྱང་ཁོག་ཡུལ་ཐིག་སོགས་ལ་མཛུབ་ཁྲིད་ལེགས་པར་མཛད། མཐོ་རིམ་
འཛིན་གྲྭར་སླེབས་ཚེ་གསོ་རིག་རྒྱུད་བཞི་ཞིབ་འཇུག་ལག་ལེན་བྱེད་པ་དང་རྗེའི་
བྱང་ཆུབ་ལམ་རིམ་ཆེན་མོ་ཉམས་སུ་ལེན་དགོས། །
སྔོ་སྨན་ངོ་སྟོན་དང་འཐུ་ཚུལ་ནི། ཟླ་བཞི་པའི་ཟླ་མཇུག་དཔྱད་སྨན་
འཐུ་བའི་དུས་ཡིན་ཞིང་། འཛིན་གྲྭ་སོ་སོས་ཉིན་གསུམ་རིང་ལ་བྱ་སྐད་མ་གྲག་
གོང་དང་སྔོ་སྨན་ཁ་འབུས་པའི་དུས་ལ་བཏུ་དགོས་པའི་རིགས་ཇི་སྙེད་རྣམས་
བཏུས་པ་དང། ཕྱིར་ཕེབས་པ་ནས་གྲྭ་ཚང་མང་མང་ལྷན་དུ་ཐང་སྨན་དང་
ཤིང་སྨན་སོགས་ངོ་སྤྲོད་ནན་མོ་དང་རྩི་ཤིང་སྐྱེ་ཚུལ་སོགས་བསླབ་པར་བྱ།
ཡང་ལྕགས་པོ་རིའི་སྨན་འཐུ་ཆེན་མོ་ལྟར་ཟླ་དྲུག་པའི་ཚེས་གཅིག་ནས་བཟུང་
ཉིན་བཅོ་ལྔའི་བར་སྔོ་སྨན་ངོ་སྟོན་དུ་གྲྭ་ཚང་གི་རྒན་གཞོན་ཚང་མ་མཛོད་དགེ་
དང་མདའ་ཚན། ཁོ་ཚེ། ཨ་མཆོག རྒན་གྱ། ཧོར་གཙང་། ཙ་ཡུས། མདོ་
བ་སོགས་སུ་ལོ་རེ་བཞིན་གང་འོས་ཀྱིས་ཕེབས་པ་དང། རི་ཐང་ཀུན་ཏུ་སོང་
ནས་སྔོ་སྨན་གྱི་འཁྲུངས་དཔེ་ངོས་འཛིན་དང་དབྱར་སྨན་འཐུ་བ། ཟླ་བ་
108



བདུན་པ་དང་བརྒྱད་པ་གཉིས་ནི་སྨན་ཕབ་ཚུལ་གྱི་ལག་ལེན་བསླབ་པའི་དུས་
ཡིན་ཞིང་། ལག་ལེན་མཐའ་དག་ལྕགས་རི་འགྲོ་ཕན་གླིང་གི་ཕྱག་ལེན་ལྟར་
སྐོར་ཚོགས་རྣམས་ལ་ཐང་སྐོལ་ཚུལ་དང་། ཕྱེ་མ་རྩི་བཞིན་འཐག་ཚུལ། རིལ་
བུ་དྲིལ་ལུགས་དང་རིལ་བཅགས་རྒྱག་ཚུལ། སྨན་མར་གདུ་ཚུལ། ཐལ་སྨན་
བསྲེག་ཚུལ། ཁཎྜ་སྐོལ་ལུགས། སྨན་ཆང་སྙལ་ཚུལ། བྱུག་པའི་མར་ཁུ་ཕབ་
ཚུལ། སྨན་རྣམས་ཀྱི་དུག་འདོན་ཚུལ། རྣོ་འདོན་དང་བཅུད་དུ་འགུགས་ཚུལ་
སོགས་མཐོང་བརྒྱུད་ལྟར་མཛུབ་ཁྲིད་བྱེད། སྐབས་དེར་ཉིན་གསུམ་ལ་སྟོན་
སྨན་འཐུ་དགོས་ཤིང་། དགེ་རྒན་རྣམས་ཀྱིས་གྲྭ་མང་ལ་སྨན་གྱི་འབྲས་བུ་དང་
སྨན་གྱི་ནུས་པ་ཐུར་དུ་འགྲོ་བའི་དུས་ལ་བཏུ་དགོས་པ་རྣམས་ངོ་སྟོན་ནན་མོ་
གནང་དགོས། །
སྨན་གྲྭས་སྒྲུབ་སྦྱོང་དང་འཆད་ཉན་བྱེད་སྲོལ་རེའུ་མིག་ཏུ་བཀོད་ན།
， ཟླ་བ།
སྒྲུབ་སྦྱོང་དང་འཆད་ཉན་བྱེད་སྲོལ། །
ཧོར་ཟླ་གཉིས་པ་ནས་བཞི་བ། །
ཟླ་བ་ལྔ་པ།
ཟླ་བ་དྲུག་པ།
རྒྱུད་བཞི་དཔེ་ཁྲིད་བྱེད་པ་དང་ཆབས་ཅིག ཟླ་གསུམ་པར་
སྨན་པའི་བདག་འཇུག་དང་སྦྱིན་སྲེག ཟླ་བཞི་བར་དཔྱིད་
སྨན་འཐུ་བ་དང་རྒྱུགས་ལེན་པ། །
ལྔ་པའི་མ་ཅི།
སྔོ་སྨན་ངོ་སྟོན་དང་དབྱར་སྨན་འཐུ་བ།
གཙོ་བོ་སྨན་སྦྱོར་གྱི་ལག་ལེན་ཁྲིད་པ་དང་སྦྲགས་རྟ་མགྲིན་
གྱི་བདག་འཇུག་དང་སྦྱིན་སྲེག སྟོན་སྨན་འཐུ་བ། སྨན་
བླའི་དབང་དང་རིལ་སྒྲུབབྱ། །
མི་འཁྲུགས་པའི་སྒྲུབ་མཆོད།
རྒྱུད་བཞི་བློ་འདོན་དང་སྐྱོར་སྦྱང་།
ཟླ་བ་བདུན་པ་དང་བརྒྱད་པ།
ཟླ་བ་དགུ་བ།
ཟླ་བ་བཅུ་བ་ནས་བཅུ་གཉིས་བར།
109



དེ་བཞིན་འཛིན་གྲྭ་ཡོངས་ཀྱིས་དཔལ་ལྡན་རྒྱུད་བཞི་གཙིགས་སུ་འཛིན་
པ་དང་སྦྲགས་མེས་པོའི་ཞལ་ལུང་དང་། པི་ཌཱུརྱ་སྔོན་པོ། ཤེལ་གོང་ཕྲེང་།
གཡུ་ཐོག་ཆ་ལག་བཅོ་བརྒྱད། མན་ངག་ལྷན་ཐབས། ཡན་ལག་བརྒྱུད་པའི་
སྙིང་པོ་བསྡུས་པ་སོགས་བསྟེན་ནས་ལུས་ཀྱི་གནས་ལུགས་དང་། ནད་ཀྱི་
མཚན་ཉིད། ནད་གཞི་བརྟག་ཐབས། ཕུང་འཁྲུགས་གསོ་ཐབས། སྨན་ངོ་
ངོས་འཛིན། སྨན་དཔྱད་ ལག་ལེན་ སོགས། མདོར་ན་ གཞི་རྟགས་གསོ་
གསུམ་གྱི་སྒོ་ནས་གསོ་རིག་དཔྱིས་ཕྱིན་པ་བསླབས་ཕྱིན་ད་གཟོད་ནད་པ་ལྟ་
ཆོག སྨན་པ་གྲྭ་ཚང་ལ་རྒྱུད་བཞིའི་ཚོགས་རྒྱུགས་ཡོངས་རྫོགས་ཕུལ་ན་གསོ་
རིག་ལ་མཁས་ པའི་སྨན་རམས་པའི་མཚན་གནང་སྲོལ་ཡོད་ ལ། འཇམ་
དབྱངས་བཞད་པ་སྐུ་ཕྲེང་རིམ་བྱོན་གྱི་བླ་སྨན་དུ་བསྐོས་པ་དང། ས་ཆའམ་
དགོན་པ་གཞན་གྱི་གསོ་རིག་དགེ་རྒན་དུ་གདན་དྲངས་པའང་ཡོད། གྲྭ་ཚང་
འདི་ལས་གཞུང་དང་ལག་ལེན་ཀུན་ལ་མཁས་པའི་སྨན་པ་མང་པོ་བྱོན། ཉེ་
བའི་ལོ་ཤས་རིང་སྨན་པ་གྲྭ་ཚང་ཕྱོགས་གང་ཐད་ནས་སྔར་བས་ལྷག་ཏུ་འཕེལ་
རྒྱས་ཆེན་པོ་བྱུང་ཡོད་ཅིང་། ད་ལྟ་གྲྭ་ཚང་འདིས་དངུལ་ཆུ་བཙོ་བཀྲུ་ཆེན་མོ་
བཟོས་ནས་རཏྣ་བསམ་འཕེལ་དང་། མང་སྦྱོར། གཡུ་རྙིང་ཉེར་ལྔ། བྱུ་
དམར་ཉེར་ལྔ། མུ་ཏིག་ཉེར་ལྔ་སོགས་རིན་ཆེན་རིལ་བུའི་རིགས་མང་པོ་སྦྱར་
ཡོད་ཅིང་། རྒྱུན་བཀོལ་གྱི་སྨན་སྣ་བརྒྱ་དང་དྲུག་ཅུ་ལྷག་ཡོད་ལ། ལོ་རེར་ནད་
པ་ཁྲི་གསུམ་ཡས་མས་གསོ་བཅོས་བྱེད་བཞིན་ཡོད་ཅིང་། སྨན་རིན་ཡང་ཤིན་
ཏུ་དམའ་བས་མིང་དོན་མཚུངས་པའི་གཞན་ཕན་གསོ་རིག་ཏུ་གྱུར་ཡོད་སྟབས་
སྐྱེ་འགྲོ་ཕོ་མོ་ཀུན་གྱིས་བསྟོད་པའི་མཐེ་བོང་སྒྲེང་བཞིན་ཡོད་དོ། །
110



༥༠. ལྷ་སའི་སྨན་རྩིས་ཁང་གི་བྱུང་འཕེལ་ཇི་ལྟར་ཡིན་
ནམ། །
ལན། ལྷ་སའི་སྨན་རྩིས་ཁང་ནི༧རྒྱལ་དབང་སྐུ་ཕྲེང་བཅུ་གསུམ་པ་
ཐུབ་བསྟན་རྒྱ་མཚོ་མཆོག་གིས་སྨན་རྩིས་ཀྱི་རིག་པ་འདི་ཉིད་ཀྱང་གཞན་རྗེས་
སུ་འཛིན་པའི་ཐབས་མཆོག་ཏུ་མཁྱེན་ནས་མཐུན་རྐྱེན་ཡོངས་སུ་བསྩལ་ཏེ།
རབ་བྱུང་བཅོ་ལྔ་པའི་མེ་འབྲུག་སྤྱི་ལོ༡༩ ༡༦ལོར་གསོ་རིག་སློབ་གསོ་དང་།
སྨན་བཅོས་ལག་རྩལ། སྨན་རྫས་སྦྱོར་བཟོ། གནམ་རིག་སྐར་རྩིས། རིག་
གནས་སྐད་ཡིག་སོགས་འདུས་པའི་གསོ་རིག་སློབ་གྲྭ་ཆེན་མོ་ལྷ་སའི་སྨན་རྩིས་
འགྲོ་ཕན་གླིང་ཞེས་པ་གསར་འཛུགས་ཐོག་གཞུང་སྲིད་ཀྱིས་ཐད་ཀའི་དོ་དམ་
བྱེད་པའི་སྡེ་ཚན་གྱི་ཁོངས་སུ་བཞག བླ་སྨན་པ་སྤྱི་ཁྱབ་མཁན་པོ་བྱམས་པ་
ཐུབ་དབང་ལ་སྤྱི་ཁྱབ་དབུ་འཛིན་དང་། བླ་སྨན་གཞོན་པ་སྨན་རྩིས་རིག་
གནས་གང་ལ་མཁྱེན་རབ་རྒྱས་པའི་འབྲས་སྤངས་སྨན་སྦྱིན་པ་མཁྱེན་རབ་ནོར་
བུ་ལ་སློབ་གྲྭའི་དོ་དམ་དང་འཛིན་སྐྱོང་འཆད་སྤེལ་སོགས་ལྕགས་རི་གྲྭ་ཚང་དང་
གཉིས་ཀའི་དབུ་འཛིན་གཅིག་ལྕོགས་ཀྱི་སློབ་དཔོན་དུ་བསྐོ་བཞག་བསྩལ། དེ་
ནས་མཁས་དབང་མཁྱེན་རབ་ནོར་བུས་ཡངས་པའི་མཁྱེན་དཔྱོད་ཀྱི་རྩལ་ལ་
བརྟེན་ཏེ་སྔ་སོར་མི་དབང་སྡེ་སྲིད་མཆོག་ནས་ལྕགས་རི་རིག་བྱེད་འགྲོ་ཕན་
གླིང་དུ་སྲོལ་གཏོད་དར་སྤེལ་མཛད་པའི་སྲོལ་རྒྱུན་བཟང་པོ་རྣམས་རྒྱུད་འཛིན་
གྱིས་སྨན་རྩིས་འགྲོ་ཕན་གླིང་དུ་ཚན་ཁག་སྒྲིག་གཞི་དང་། གཞུང་ཚད་སློབ་
ཡུན། གཞུང་ལུགས་འཆད་སྤེལ། ལག་ལེག་དམར་ཁྲིད། རྒྱུགས་འབུལ་དང་
སློབ་ཐོན་ལམ་ལུགས། སྨན་རྫས་འཐུ་སྒྲུབ་དང་སྦྱོར་བཟོས་མཚོན་པའི་སྒྲིག་
སྲོལ་ལམ་ལུགས་ཆ་ཚང་ཞིག་གང་ལ་དེ་འཚམས་དང་
། ལེགས་བཅོས་དང་
འཐུས་ཚང་དུ་བཏང་ནས་གཉེར་སྐྱོང་མཛད་ཅིང་། ད་དུང་ནོར་ཕོངས་ཉམ་
ཐག་གི་རིགས་དང་། ཟས་ནོར་དབུལ་ཞིང་ཆགས་རྟེན་མེད་པའི་དབང་པོ་
11



སྐྱོན་ཅན་དང་ནད་མནར་ཉམ་ཐག་རིགས་ལ་སྨན་སྦྱིན་གཏོང་བའི་སྲོལ་ལུགས་
ཀྱང་བཙུགས། །
སྤྱི་ལོ༡༩༥༩ལོར་ལྕགས་རི་རིག་བྱེད་གླིང་གི་རྟེན་དང་བརྟེན་པར་
བཅས་པ་གཏོར་བཤིགས་ཚབས་ཆེན་བྱུང་ནས་དམིགས་མེད་ཀྱི་དབྱིངས་སུ་
རྒྱས་བཏབ་པའི་སྐབས་དེར་སྨན་རྩིས་ཁང་གསོ་རིག་བསྟན་པའི་སྲོག་མཐུད་ཁོ་
ནར་གྱུར། སྤྱི་ལོ༡༩༦༢ལོར་མཁས་དབང་མཁྱེན་རབ་ནོར་བུའི་སྐུ་དྲིན་ལས་
སྨན་རྩིས་ཁང་དུ་བོད་ཀྱི་གསོ་རིག་ལོ་རྒྱུས་སྟེང་གི་མོ་ནད་སྡེ་ཁག་ཐོག་མ་གསར་
དུ་བཙུགས་ནས་ཆེད་ལས་ཅན་གྱི་སྨན་བཅོས་བྱ་ཐབས་དང་དོ་དམ་ལམ་
ལུགས་ཀྱི་རྣམ་པ་གསར་བ་ཐོན། བཀྲ་ཤིས་པའི་ལོ་དེར་དཔྱད་བཅོས་སྡེ་ཁག་
ཀྱང་གསར་དུ་བཙུགས། སྤྱི་ལོ༡༩༦༤ལོར་སྨན་བཟོ་གྲྭ་གསར་དུ་བཙུགས་ཏེ་
བྱམས་པ་ཐུབ་བསྟན་སོགས་མི་བཞི་པེ་ཅིན་ཐོན་རིན་ཐང་གི་སྨན་བཟོ་གྲྭར་
ཉམས་མྱོང་དང་ལག་རྩལ་བསླབ་ཏུ་མངགས། སྤྱི་ལོ༡༩༦༥ལོར་བོད་རང་
སྐྱོང་ལྗོངས་དངོས་སུ་དབུ་བརྙེས་པར་རྟེན་འབྲེལ་ཞུ་ཆེད་སྲིད་གཞུང་ནས་གྲོན་
དངུལ་བཏང་ནས་སྐབས་བཅོས་ཁང་གསར་དུ་སྐྲུན། སྤྱི་ལོ༡༩༨༠ལོར་ལྷ་
སའི་སྨན་རྩིས་ཁང་དེ་བོད་ལྗོངས་སྨན་རྩིས་ཁང་ཞེས་མིང་བསྒྱུར་ནས་སྡོད་
བཅོས་ཁང་དང་། གསོ་རིག་ཞིབ་འཇུག་ཁང་སོགས་གསར་འཛུགས་བྱས་ནས་
སྨན་ཁང་གསར་སྐྲུན་གྱིས་མཚོན་པའི་རྒྱུ་བསྐྱེད་བཏང་། དེང་སང་སྨན་ཁང་
འདི་ལྗོངས་ཡོངས་ཀྱི་ནད་ཐོག་ལག་ལེན་དང་། གསོ་དཔྱད་ཞིབ་འཇུག སྨན་
སྦྱོར་སྦྱར་བཟོ་སོགས་ཀྱི་ལྟེ་གནས་འགྱུར་ཡོད་ཅིང་། སྨན་དཔྱད་ཀྱི་ལས་
གཉེར་པ་བཞི་བརྒྱ་དང་ལྔ་བཅུ་ཙམ་དང་། ནང་གསེས་སྨན་པ་འབུམ་རམས་
པ་སུམ་ཅུ་ལྷག་དང་། སྨན་པ་རབ་འབྱམས་པ་བདུན་ཅུ་ལྷག་ཡོད་ཅིང་། སྡེ་
ཁག་ཀྱང་ཀླད་ནད་སྡེ་ཁག་དང་། ཕོ་ནད་སྡེ་ཁག མཆིན་ནད་སྡེ་ཁག རུས་
སྐྱོན་སྡེ་ཁག་བཅས་སྡེ་ཁག་བཅུ་གཉིས་ཙམ་ཡོད་པ་དང་། ལོ་རེར་ནད་པ་ཁྲི་ཉི་
_112



ཤུ་ལྷག་གསོ་བཅོས་བྱེད་བཞིན་ཡོད་སྐད།
༥༡. སྨན་རྩིས་ཟུང་འབྲེལ་བྱེད་པའི་སྲོལ་འདི་དུས་ནམ་
ཞིག་ལ་དར་བ་དང་། སྨན་རྩིས་གཉིས་ལྡན་གྱི་མཁས་དབང་
སུ་སུ་ཡོད་དམ། །
ལན། ཇི་སྐད་དུ། ཇི་ལྟར་ཕྱི་རོལ་དེ་བཞིན་ནང་། །ནང་བཞིན་ཕྱི་
རོལ་དག་ཀྱང་གནས། །ཞེས་པ་ལྟར་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་
སེམས་ཅན་གཉིས་རྟེན་དང་བརྟེན་པའི་ཚུལ་དུ་གནས་པའི་ཕྱིར། ཕྱིའི་ནམ་
ཟླའི་འགྱུར་ལྡོག་དང་ཉི་ཟླའི་འཁོར་འགྲོད། དབྱར་དགུན་སྟོན་དཔྱིད་སོགས་
དུས་ཀྱི་ཁྱད་པར་ལས་ནང་སེམས་ཅན་གྱི་ལུས་ལ་འགྱུར་བ་ཕྲ་མོ་དང་འབྱུང་
ཁམས་འཕེལ་ཟད་གང་རུང་དུ་འགྲོ་ངེས་ཤིང་། ནང་གི་འབྱུང་ཁམས་འདི་
ཕྱིའི་འབྱུང་ཁམས་དང་དེའི་འཕེལ་འགྲིབ་ལ་རག་ལས་ཤིང་ཕན་གནོད་ཀྱི་
འབྲེལ་བ་དམ་ཟབ་ཡོད་པས། གསོ་བ་རིག་པ་དང་གནམ་རིག་སྐར་རྩིས་
གཉིས་ནི་ངོ་བོ་ཐ་དད་ཀྱི་རིག་གནས་ཡིན་ནའང་། དེ་གཉིས་ཀྱི་དབར་དུ་
འབྲལ་མི་ཕོད་པའི་གཏན་ཚིག་ཅིག་ཡོད་པ་ནི་ཏན་ཏན་ཡིན་པས། སྨན་པ་
ཞིག་ཡིན་ན་སྐར་རྩིས་ལ་བྱང་ཆུབ་པ་ཞིག་བྱུང་ན་ལྟ་སྨོས་ཀྱང་ཅི་དགོས། མ་
མཐའ་ཡང་སྤྱི་ཁོག་ཙམ་རེ་ཤེས་དགོས་པ་ནི་མེད་ཐབས་མེད་པ་ཞིག་ཡིན་
གཤིས། སྤྱིར་བཏང་གི་ངག་སྲོལ་ལ་སྨན་པ་འབྲིང་དང་རྩིས་པ་ཐ་མ་ཞིག་བྱུང་
ན་སྨན་པ་རབ་ཅིག་ཡོང་ངེས་ཞེས་པའང་གནད་སྨན་རྩིས་ཟུང་འབྲེལ་ཡིན་པའི་
གནས་ལུགས་ལ་ཐུག ཡིན་ཡང་སྨན་རྩིས་ཟུང་འབྲེལ་བྱེད་པའི་སྲོལ་འདི་དུས་
ནམ་ཞིག་ལ་དར་བའི་སྐོར་ལ་ངེས་ཤེས་རྙེད་པའི་ཚད་ལྡན་གྱི་ཡིག་ཆ་མ་མཇལ་
བས་ཁ་ཚོན་གཅོད་དཀའ་ནའང་
། སྐར་རྩིས་རིག་པ་འདི་ཡང་སྨན་དཔྱད་དང་
འདྲ་བར་གནའ་སྔ་མོ་ནས་མདོ་དབུས་མཐོ་སྒང་གི་ལྗོངས་འདིར་གནས་བཅའ་
113



བའི་བོད་མཛངས་མི་རྣམས་ཀྱིས་རང་བྱུང་ཁམས་ལ་ཤེས་རྟོགས་བྱུང་བའི་
བརྒྱུད་རིམ་ཁྲོད་གནམ་གཤིས་ཀྱི་ཚ་གྲང་དང་། ཆར་ཆུ་དང་ཁ་བ་འབབ་པ་
སོགས་ཀྱི་ཆོས་ཉིད་རགས་པ་ནས་ཞིབ་པར་བརྒྱུད་དེ། རིམ་གྱིས་ཉི་ཟླ་སྐར་
གསུམ་གྱི་བགྲོད་ཚུལ་ངེས་པ་ཅན་ལ་བརྟེན་ནས་ས་སྟེང་དུ་དུས་བཞིར་འགྱུར་
ལྡོག་ཡོད་པ་ཤེས་པ་བཅས་ནས་སྐར་རྩིས་རིག་པའི་ཐོག་མའི་ཤེས་བྱ་རྙེད་པ་
དང་། ཕྱིས་སུ་གཡུང་དྲུང་བོན་གྱི་སྟོན་པ་གཤེན་རབ་མི་བོ་ཆེས་སྨན་དཔྱད་ཀྱི་
བཀའ་བབས་དྲང་སྲོང་དཔྱད་བུ་ཁྲི་ཤེས་ལ་གཏད་པ་དང་གཙུག་ལག་རྩིས་ཀྱི་
བཀའ་བབས་ཀོང་ཙེ་འཕྲུལ་རྒྱལ་ལ་གཏད་པ་བཅས་ནས། སྨན་དང་རྩིས་ཀྱི་
ཡིག་ཐོག་གི་གཞུང་ལུགས་ཐོག་མ་ཡང་དུས་དེ་ཙམ་ལ་བྱུང་བ་ལོ་རྒྱུས་ཀྱི་ཡིག་
ཚང་ལས་གསལ་པོར་རྟོགས་ཐུབ། མཐར་གཉའ་ཁྲི་བཙན་པོའི་སྐབས་ཕན་
ཤེས་སྨན་དཔྱད་དང་བསྐོར་ཤེས་རྩིས་མཁན་ལྟ་བུ་སྨན་རྩིས་ཀྱི་ལས་རིགས་
ཆེད་དུ་གཉེར་མཁན་གྱི་མི་སྣ་ཐོན་པ་དང་། རྒྱལ་པོ་ཁྲི་ལྡེ་གཙུག་བརྟན་མེས་
ཨག་ཚོམ་གྱི་སྐུ་རིང་ལ་བྱུང་བའི་བོད་ཀྱི་གསོ་རིག་གི་སྨན་གཞུང་རྙིང་ཤོས་ཀྱི་
གྲས་སྨན་དཔྱད་ཟླ་བའི་རྒྱལ་པོའི་ནང་ཕྱི་དུས་ཀྱི་འགྱུར་བ་དང་ནང་དོན་སྣོད་
ཁམས་ལྔའི་རྩའི་འགྱུར་ཚུལ་དང་མ་བུ་དགྲ་གྲོགས་ཀྱི་སྐོར་ཞིབ་ཅིང་ཕྲ་བར་
བསྟན་འདུག དེ་བཞིན་ཁྲི་སྲོང་ལྡེ་བཙན་གྱི་སྐུ་དུས་ལ་བྱུང་བའི་དཔལ་ལྡན་
རྒྱུད་བཞིའི་ནང་དུ་ལུས་ཀྱི་གནས་ལུགས་དང་། ནད་ཀྱི་མཚན་ཉིད། ལུས་
ཁམས་བདེ་སྲུང་། ནད་ངོ་ངོས་འཛིན། གསོ་བཅོས་བྱེད་ ཐབས་སོགས་
མདོར་ན་གཞི་རྟགས་གསོ་གསུམ་གང་གི་སྐབས་ནའང་གནམ་རིག་སྐར་རྩིས་
ཀྱི་གཞི་རྩའི་ཤེས་བྱ་དང་འབྲེལ་ནས་གསུངས་ཡོད་པ་ཚང་མས་ཤེས་གསལ་
ལྟར་ལགས། འདི་ལས་ང་ཚོས་ཤེས་ཐུབ་པ་ནི། སྐབས་དེ་དུས་ནས་སྨན་རྩིས་
ཟུང་འབྲེལ་གྱི་ཆུ་ཚད་ཧ་ཅང་མཐོ་པོར་སླེབས་ཡོད་པ་དེ་རེད།
སྨན་རྩིས་ཟུང་འབྲེལ་ནི་གངས་ཅན་གསོ་བ་རིག་པའི་ཁྱད་ཆོས་རྨད་དུ་
114



བྱུང་བ་ཞིག་ཡིན་པ་དང་། སྨན་རྩིས་གཉིས་ལ་མངའ་བརྙེས་པའི་མཁས་
དབང་ནམ་མཁའི་སྐར་ཚོགས་ལྟར་བྱུང་ཡང་སྨན་རྩིས་བསྟན་པའི་གཙུག་རྒྱན་
ལྟ་བུ་གྲགས་ཆེ་བ་རྣམས་ནི་གཡུ་ཐོག་རྙིང་མ་ཡོན་ཏན་མགོན་པོ་དང་། བྲང་
ཏི་རྒྱལ་མཉེས་མཁར་ཕུག ཀརྨ་པ་རང་བྱུང་རྡོ་རྗེ་དང་། མཁས་གྲུབ་ཨོ་རྒྱན་
པ། བོ་དོང་ཕྱོགས་ལས་རྣམ་རྒྱལ། བྱང་པ་རྣམ་རྒྱལ་གྲགས་བཟང་། ཟུར་
མཁར་བློ་གྲོས་རྒྱལ་པོ། མི་ཕམ་དགེ་ལེགས་རྣམ་རྒྱལ། སྟག་ཚང་ལོ་ཙཱ་བ་ཤེས་
རབ་རིན་ཆེན། རྒྱལ་དབང་ལྔ་པ་ངག་དབང་བློ་བཟང་རྒྱ་མཚོ། མི་དབང་པཎྜི་
ཏ་སྡེ་སྲིད་སངས་རྒྱས་རྒྱ་མཚོ། སི་ཏུ་པཎ་ཆེན། དེའུ་དམར་བསྟན་འཛིན་
ཕུན་ཚོགས། སུམ་པ་ཡེ་ཤེས་དཔལ་འབྱོར། ཀརྨ་ངེས་ལེགས་བསྟན་འཛིན།
འཇུ་མི་ཕམ་རྣམ་རྒྱལ་རྒྱ་མཚོ་སོགས་བྱོན། དེ་དག་གིས་སྨན་རྩིས་ཟུང་འབྲེལ་
གྱི་སྒོ་ནས་འགྲོ་ཕན་བླ་ན་མེད་པ་བསྐྲུན་ཚུལ་ལོ་རྒྱུས་ཀྱི་ཡིག་ཚང་དུ་གསལ་བ་
ལྟར་དང་། འདིར་ཆེད་དུ་ཞུ་དགོས་པ་ཞིག་ནི། མཁས་དབང་མཁྱེན་རབ་
ནོར་བུས་ལྷ་སའི་སྨན་རྩིས་ཁང་དུ་སྨན་རྩིས་ཟུང་འབྲེལ་གྱི་མི་སྣ་གསོ་སྐྱོང་བྱེད་
པའི་ལམ་ལུགས་སུ་སྨན་རྩིས་གཉིས་ལྡན་བསླབ་ན་ལོ་ལྔ་རིང་ལ་སློབ་སྦྱོང་བྱེད་
དགོས་པར་གཏན་འབེབས་བྱེད་པ་དང་
། སྨན་རྩིས་གཉིས་ལྡན་ཐོན་པ་ཡིན་
ན་མཐར་ཕྱིན་ལག་རྟགས་ཐོག་ལཉྫའི་ཡི་གེ་བྷེ་ཥཛེ(སྨན་པ)དང་ག་ཎི( རྩིས་
པ)འཁོད་སྲོལ་ཡོད་པ་དང་། བོད་སྨན་ཁང་ལ་སྨན་རྩིས་ཁང་ཞེས་འབོད་སྲོལ་
དེ་ད་ལྟའི་བར་མ་ཉམས་པར་ཡོད་པ་འདིས་ཀྱང་རིག་གནས་དེ་གཉིས་བར་གྱི་
འབྲེལ་བ་རྟོགས་ཐུབ།
༥༢. བོད་ཀྱི་གསོ་རིག་ལོ་རྒྱུས་ཐོག་གི་ཚིག་མཛོད་དང་
པོ་དེ་དུས་ནམ་ཞིག་ལ་མཁས་པ་སུས་བརྩམས་པ་ཡིན་ནམ། །
ལན། བོད་ཀྱི་གསོ་རིག་ལོ་རྒྱུས་ཐོག་གི་ཚིག་མཛོད་དང་པོ་གསོ་བ་
115



རིག་པའི་ཚིག་མཛོད་གཡུ་ཐོག་དགོངས་རྒྱན་ཞེས་པ་འདི་ནི། དེང་དུས་ཀྱི་
གསོ་རིག་མཁས་དབང་གོ་འཇོ་དབང་འདུས་མཆོག་གིས་རང་ཉིད་དགུང་ལོ་
སུམ་ཅུ་སོ་གཉིས་བཞེས་པ་སྟེ་སྤྱི་ལོ༡༩༨༢ལོར་བརྩམས་པ་ཡིན་ལ། དེའི་ཚུལ་
རགས་ཙམ་བཀོད་ན། རྒན་ལགས་གོ་འཇོ་རྫོང་དུ་སྨན་བཅོས་ཀྱི་ལས་དོན་
གཉེར་སྐབས་ཡུལ་དེ་གའི་བོད་སྨན་མཁས་དབང་འཆི་མེད་ཟླ་བ་དང་ཨ་སོང་
མཁའ་འགྲོ་གཉིས་དང་། ཕྱིས་སུ་ ལྷ་ སར་ཕེབས་རྗེས་མཁས་དབང་ ཐུབ་
བསྟན་ཚེ་རིང་དང་། ཀུན་དགའ་ཡོན་ཀྲང་། ཁྲོ་རུ་ཚེ་རྣམ། མཁན་ཆེན་ཚུལ་
ཁྲིམས་རྒྱལ་མཚན་སོགས་སྔ་རྟིང་ཏུ་དགེ་བའི་བཤེས་གཉེན་ལ་བསྟེན་ནས་
དབང་ལུང་ཁྲིད་གསུམ་རྒྱས་པར་མནོས་ཏེ། གསོ་རིག་སྐོར་གྱི་གཞུང་ལུགས་
ཀུན་ལ་གོ་ལོ་ཐོས་ལོ་ཙམ་དུ་མ་བཞག་པར་སྒྲོ་འདོགས་ཆོད་ཅིང་མཐའ་གཉིས་
ཐེ་ཚོམ་བསལ་བར་སྦྱངས་ནས་རང་རྒྱུད་སྨིན་པར་བྱས་པ་དང་ཆབས་ཅིག སྔ་
རབས་བོད་སྨན་མཁས་པས་མཛད་པའི་གཞུང་ལུགས་ཚད་ལྡན་དང་ལུང་
རིགས་དངོས་སྟོབས་ཀྱིས་གྲུབ་པའི་བསྟན་བཅོས་རྣམ་དག གཞན་ཡང་གསོ་
དཔྱད་དང་འབྲེལ་བ་ཡོད་པའི་མངོན་བརྗོད་དང་བརྡ་གསར་རྙིང་གི་སྐོར་
སོགས་དཔེ་ཚན་ཉིས་བརྒྱར་ཉེ་བ་ཞིག་དཔྱད་གཞིར་བཟུང་ནས། བོད་ཀྱི་གསོ་
རིག་སྤྱི་དང་བྱེ་བྲག་དཔལ་ལྡན་རྒྱུད་བཞིའི་ནང་དཀའ་གནད་དང་ཐེ་ཚོམ་ཡོད་
རིགས་ལ་ལུང་རིགས་ཚད་མའི་སྒོ་ནས་ཞིབ་འཇུག་གནང་སྟེ། བོད་གངས་
ཅན་པའི་གསོ་བ་རིག་པའི་དཔལ་ལྡན་རྒྱུད་བཞི་སོགས་ཀྱི་བརྡ་དང་དཀའ་
གནད་འགའ་ཞིག་བཀྲོལ་བ་སྔོན་བྱོན་མཁས་པའི་ གསུང་ རྒྱུན་ གཡུ་ ཐོག་
དགོངས་རྒྱུན་ཞེས་བོད་ལུགས་གསོ་རིག་ལོ་རྒྱུས་ཐོག་གི་ཚིག་མཛོད་ཐོག་མ་དེ་
རྩོམ་སྒྲིག་བྱས་པ་ཡིན།
གཡུ་ཐོག་དགོངས་རྒྱན་ཞེས་གསོ་རིག་གླིང་དུ་སྐད་གྲགས་འབར་ཞིང་
སྤྱོད་སྒོ་ཆེ་བའི་ཚིག་མཛོད་འདི་ལ་དུས་རབས་དང་འཚམ་པ་དང། མིང་བརྡ་
116



གང་ཞིག་ལེགས་པར་ངོ་འཕྲོད་ཅིང་རྒྱུ་མཚན་རྟོགས་སླ་བ། ཁུངས་བཙན་ཞིང་
རྒྱུ་མཚན་ལྡན་པ། མི་རིགས་རང་གི་གནའ་སྲོལ་མ་ཉམས་པ། ཚིག་དོན་གྱི་ཆ་
གང་ལ་ཡང་རང་གི་བློ་བཟོ་དང་འོལ་ཚོད་ཅི་ཡང་མེད་པར་སྒྲུབ་བྱེད་ཀྱི་ཁུངས་
ལུང་བཙན་པོ་བདོག་པ་རྐྱང་རྐྱང་དུ་འཁུམ་པ་བཅས་ཡིད་དབང་དབང་མེད་དུ་
འཕྲོག་ནུས་པའི་ཁྱད་ཆོས་དུ་མ་ལྡན་ཞིང་། རང་རེའི་གཡུ་ཐོག་རྗེས་འཇུག་པ་
རྣམས་ཀྱིས་རྒྱུད་དགོངས་འཁྲུལ་མེད་དུ་གཏན་ལ་དབབ་ཅིང་ལག་ཏུ་ལེན་པ་ལ་
ཤིན་ཏུ་ནས་མཁོ་གལ་ཆེ་བས། ཚིག་མཛོད་འདི་ཕྱིས་བྱུང་སྨན་པ་ཀུན་གྱིས་ཧ་
ཅང་ཁུངས་ཐུབ་ཚད་ལྡན་དུ་བཟུང་ནས་སྤྱི་བོའི་གཙུག་ཏུ་བཀུར་ཏེ་ཡིད་ཆེས་
གདེང་འཁེལ་བྱེད་པ་དང་། དེ་ལས་ལུང་འདྲེན་མཛད་དེ་ཁུངས་གཏུགས་སའི་
གཞི་བྱས་པ་བཅས་ཤིན་ཏུ་གཙིགས་ཆེ་བར་བྱས་དང་བྱེད་མུས་སུ་ཡོད་ལ།
དམ་པ་འདིའི་གསུང་གི་བདུད་རྩིའི་དགའ་སྟོན་ཟད་མེད་དུ་ལོངས་སྤྱོད་སྐབས་
དེ་ཉིད་ཀྱི་དཀའ་དྲིན་ཡིད་ལ་བཅང་དགོས་པ་ནི་ཅི་ནས་ཀྱང་གལ་ཆེ་བར་
གདའ། མིག་སྔར་ཁོ་མོའི་དབང་ལུང་ཁྲིད་གསུམ་གྱི་བདག་པོ་བཀའ་དྲིན་
གསུམ་ལྡན་གྱི་བླ་མ་རྒན་ལགས་ཀྱིས་ད་དུང་ཚིག་མཛོད་འདི་ལ་མུ་མཐུད་དུ་ཁ་
སྐོང་དང་ཁ་གསབ་གནང་ནས་སྔ་བས་གྱ་ནོམ་ཞིང་ཕུན་སུམ་ཇེ་ཚོགས་སུ་
གཏོང་བཞིན་ཡོད་ལ། དེར་བདག་དང་བདག་ལྟ་བུའི་རྒྱ་ཆེ་བའི་ཚེ་རིག་འཛིན་
པ་རྣམས་ཀྱིས་རེ་བ་དང་ཡིད་ཆེས་ཆེན་པོ་བཅངས་ནས་སྒུག་ཡོད། །
༥༣. དེང་ དུས་ ཀྱི་ གསོ་ རིག་ མཁས་ དབང་ རྣམས་ ཀྱིས་
སྐད་གྲགས་ཡོད་པའི་བསྟན་བཅོས་གང་གང་མཛད་ཡོད་དམ།
ལན། རྒན་དབང་འདུས་དང་བྱམས་པ་འཕྲིན་ལས། ཁྲོ་རུ་ཚེ་རྣམ་
གྱིས་གཙོས་དེང་དུས་ཀྱི་གསོ་རིག་མཁས་དབང་རྣམས་ཀྱིས་གསོ་དཔྱད་ཀྱི་
གཞུང་རབ་དང་རིམ་པ་ཞིག་བརྩམས་ཡོད་ཀྱང་སྐད་གྲགས་ཆེ་བ་རྣམས་ལོ་
117



ཚིགས་ཀྱི་གོ་རིམ་ལྟར་བསྒྲིགས་ན།
ལོ་ཚིགས། |
རྩོམ་པ་པོའི་
མཚན།
གཞུང་གི་མཚན་བྱང་དང་ནང་དོན་གཙོ་བོ།
༡༩༨༢ལོ།
ནད་ཐོག་ལག་ལེན་ཐད་ཉེ་བར་མཁོ་ཞིང་སྤྱོད་སྒོ་ཆེ་བ། ནད་
ཐོག་ཏུ་གནད་དོན་དངོས་ཐག་གཅོད་བྱེད་རྒྱུར་མཛུབ་ཁྲིད་བྱེད་
༡༩༧༩ལོ། ། བསམ་གཏན། ཐུབ་པ་སོགས་བེད་སྤྱོད་ཀྱི་རིན་ཐང་ཆེ་ བའི་ གསོ་རིག་སྙིང་
བསྡུས་སྐྱ་རེངས་གསར་བ་ཞེས་པ་འདི་བོད་ཕྱི་ཟུང་འབྲེལ་གྱི་སྒོ་
ནས་གསར་དུ་བརྩམས། །
དཔལ་ལྡན་རྒྱུད་བཞི་གཙོ་བྱས་པའི་བོད་ཀྱི་གསོ་རིག་གི་དཀའ་
གནད་དང་ཐེ་ཚོམ་ཡོད་རིགས་ལ་ལུང་རིགས་ཚད་མའི་སྒོ་ནས་
དབང་འདུས། ཞིབ་འཇུག་གནང་སྟེ། གཡུ་ཐོག་པའི་རྡོ་རྗེ་གསུང་གི་མདུད་པ་
གྲོལ་བར་བྱེད་པའི་གསོ་རིག་ཚིག་མཛོད་གཡུ་ཐོག་དགོངས་རྒྱན་
ཞེས་པ་འདི་བརྩམས།
གངས་ཅན་བོད་ཀྱི་གསོ་བ་རིག་པར་མཛད་རྗེས་ཤིན་ཏུ་ཆེ་བའི་
༡༩༩༠ལོ། བྱམས་པ་འཕྲིན་ལས།
སྔོན་བྱོན་མཁས་དབང་རྣམས་ཀྱི་མཛད་རྣམ་བཀོད་པའི་གངས་
ལྗོངས་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་
ཕྱོགས་བསྒྲིགས།
སྨན་གྱི་རོ་ནུས་ཞུ་རྗེས་དང་། འཁྲུངས་དཔེ་བཅས་གསལ་བར་
༡༩༩༣ལོ། ཀརྨ་ཆོས་འཕེལ། བཀོད་པའི་སྨན་རྫས་རིག་པའི་བསྟན་བཅོས་བདུད་རྩི་སྨན་གྱི་
འཁྲུངས་དཔེ་ལེགས་བཤད་ནོར་བུའི་ཕྲེང་མཛེས། །
སྨན་གྱི་རོ་ནུས་ཞུ་རྗེས་དང་། འཁྲུངས་དཔེ། དཔེ་རིས་བཅས་
༡༩༩༥ལོ། དགའ་བའི་རྡོ་རྗེ། གསལ་བར་ བཀོད་ པའི་ སྨན་ རྫས་ རིག་ པའི་ བསྟན་ བཅོས་
འཁྲུངས་དཔེ་དྲི་མེད་ཤེལ་གྱི་མེ་ལོང་།
༢༠༠༡ལོ། ཁྲོ་རུ་ཚེ་རྣམ།
དཔལ་ལྡན་རྒྱུད་བཞིའི་ཚིག་འབྲུ་རེ་རེ་བཞིན་རྒྱས་པར་སྤྲོས་པའི་
གསོ་རིག་རྒྱུད་བཞིའི་འགྲེལ་ཆེན་དྲང་སྲོང་ཞལ་ལུང་
118



ཞར་བྱུང་ཁ་སྐོང་གི་སྐོར།
བོད་ཀྱི་གསོ་བ་རིག་པའི་བརྒྱུད་སྲོལ་རྣམ་གསུམ་པོ་གང་
གང་ཡིན་ནམ།
ལན། བོད་ཀྱི་གསོ་བ་རིག་པ་ནི་སྔ་རབས་བོད་ཀྱི་མཁས་པ་རྣམས་
ཀྱིས་སྲོལ་གཏོད་དར་སྤེལ་གནང་བའི་རིང་བརྒྱུད་ཀྱི་ཆུ་བོ་ཆེན་པོ་གཅིག་དང་།
རྒྱ་གར་སོགས་རྒྱལ་ཁབ་དང་ཡུལ་གྲུ་གཞན་ནས་དར་མཆེད་བྱུང་བའི་གསོ་རིག་
གི་ཆུ་བོ་གཅིག རྒྱ་ནག་ལ་སོགས་པའི་མི་རིགས་དང་ཡུལ་ཁམས་གཞན་ནས་
དར་མཆེད་བྱུང་བའི་གསོ་རིག་གི་ཆུ་བོ་གཅིག་སྟེ་བརྒྱུད་པའི་ཆུ་བོ་གསུམ་ལྷན་
ཅིག་ཏུ་འདུས་པའི་བོད་ཀྱི་གསོ་རིག་གི་རྒྱ་མཚོ་ཆེན་པོ་ཞེས་དེང་དུས་ཡོངས་སུ་
གྲགས་པ་དེ་ཡིན། འདི་ལ་བཤད་སྲོལ་གཞན་ཡང་། རིང་བརྒྱུད་བཀའ་མ།
ཉེ་བརྒྱུད་གཏེར་མ། ཟབ་མོ་དག་སྣང་གི་བརྒྱུད་པ་སྟེ། བརྒྱུད་སྲོལ་གྱི་ཆུ་བོ་
ཆེན་པོ་རྣམ་པ་གསུམ་ལྷན་ཅིག་ཏུ་འདུས་པའི་གསོ་རིག་གི་རྒྱ་མཚོ་ཆེན་པོ་ཞིག་
ཡིན།
སྔོན་ གྱི་ གཏམ་ རྒྱུད་ དུ་ བཤད་ པའི་ ནད་ དང་ ནད་ པ།
སྨན་དང་སྨན་པ་བཅས་ཀྱི་སྔ་བ་གང་དང་སུ་ཡིན་ནམ།
ལན། ནད་ལ་སྔ་བ་མ་ཞུ་བ་དང་། ནད་པ་ལ་སྔ་བ་ཤེད་བུ། སྨན་ལ་
སྔ་བ་ཆུ་ཁོལ། སྨན་པ་ལ་སྔ་བ་ལྷ་ཚངས་པ་ཡིན་པ་འཇིག་རྟེན་ན་གཏམ་དུ་
གྲགས།
119



དགའ་བོ་མངལ་འཇུག་ནི་སུས་མཛད་པ་ཡིན་ནམ།
ལན། དགའ་པོ་མངལ་འཇུག་གི་མདོ་ནི་སྟོན་པ་ཤཱཀྱ་ཐུབ་པའི་གསུང་
རབ་མདོ་སྔགས་གཉིས་སུ་ཕྱེ་ཞིང། མདོ་ལའང་འདུལ་བ་དང་མངོན་པ།
མདོ་སྡེ་སྟེ་སྡེ་སྣོད་གསུམ་དུ་གྲགས་པ་ལས་མདོ་འདི་ཉིད་ནི་ཐེག་པ་ཆེན་པོའི་
མདོའི་ཁོངས་སུ་གཏོགས་ཤིང་། གསོ་རིག་གི་གཞུང་དང་ཉེ་བར་འབྲེལ་བའི་
གསུང་རབ་ཀྱི་གྲས་ཡིན་ཞིང་། དེང་སང་བཀའ་འགྱུར་གྱི་ཁྲོད་དུ་བཞུགས་
ཡོད། །
བདུད་རྩི་དཔྱད་ཀྱི་མདོ་དགུ་པོ་གང་གང་ཡིན་ནམ།
ལན། བདུད་རྒྱལ་རམ་པ་དུག་འགྱེད་ཀྱིས་སེམས་ཅན་རྣམས་ལ་ནད་
ཀྱི་བསྐལ་བ་དར་བར་བྱེད་པ་བདེ་ལ་འགོད་ཕྱིར་གཤེན་རབ་མི་བོ་ཆེས་བདུད་
རྩི་མི་ཏྲིའི་གཞུང་ཆེན་མདོ་དང་། བདུད་རྩི་འཁོར་ལོ་ཆེན་པོའི་མདོ། བདུད་
རྩི་བང་མཛོད་འབུམ་བཞིའི་མདོ། བདུད་རྩི་ཡིད་བཞིན་ནོར་བུའི་མདོ།
གཟའ་ཀླུ་དགོས་བཅོས་ཀྱི་མདོ། བདུད་རྩི་དམར་བྱང་ཐེམ་བྱང་གི་མདོ།
བདུད་རྩི་ཤེལ་དཀར་མེ་ལོང་གི་མདོ། བདུད་རྩི་དཔག་བསམ་ལྗོན་ཤིང་གི་
མདོ། གདམ་ངག་འཕྲུལ་མདོ་སྟེ་མདོ་དགུ་བསྟན། །
བོན་ཤེས་པ་ཅན་བཅུ་གཉིས་ཞེས་པ་དུས་ནམ་ཞིག་ལ་
བྱུང་བ་ཡིན་ནམ།
ལན། བོན་ཤེས་པ་ཅན་བཅུ་གཉིས་ནི་བོད་ཀྱི་བཙན་པོའི་རྒྱལ་རབས་
དང་པོ་གཉའ་ཁྲི་བཙན་པོའི་དུས་སུ་བྱུང་ཞིང་། སྐབས་དེ་དུས་ནས་ཕན་ཤེས་
སྨན་དཔྱད་དང་བསྐོར་ཤེས་རྩིས་མཁན་ལྟ་བུ་སྨན་རྩིས་ཀྱི་ལས་རིགས་ཆེད་དུ་
གཉེར་མཁན་གྱི་མི་སྣ་ཡོད་སྐད།
120



འཕགས་ཡུལ་ གྱི་ གསོ་དཔྱད་ མདོ་ ལྔ་ ཞེས་ པ་ དེ་ གང་
གང་ཡིན་ནམ། །
ལན། འཕགས་ཡུལ་གྱི་གསོ་དཔྱད་མདོ་ལྔ་ཞེས་པ་དེ་ནི་རེག་པ་རྩ་ཡི་
མདོ་དང་། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ། རྨ་ཆས་བཟོ་ཡི་མདོ།
གཏར་བསྲེག་དཔྱད་ཀྱི་མདོ་བཅས་ལགས།
སློབ་དཔོན་པདྨས་སྨན་གཞུང་གང་གང་མཛད་ཡོད་དམ།
ལན། བོད་ཁ་བ་ཅན་ལ་གང་གི་རླབས་ཆེ་བའི་ལེགས་མཛད་ཀྱི་ཕྱག་
རྗེས་བསམ་གྱིས་མི་ཁྱབ་པ་དང་བརྗོད་ཀྱིས་མི་ལང་བ་གནང་ཡོད་པའི་སློབ་
དཔོན་པདྨས་འཆི་མེད་བདུད་རྩི་བུམ་པའི་རྒྱུད་མན་ངག་དང་། གུ་རུའི་བདུད་
རྩི་བུམ་ཆུང་། བཀའ་བརྒྱད་གསང་བདུད་རྩི་སྨན་སྒྲུབ་ཀྱི་ལས་བ་ཡོངས་
རྫོགས་ལས་ཚོགས། བཅུད་ལེན་རྒྱལ་པོ་སྔོ་རྟག་ངུའི་གདམས་སྐོར། སློབ་
དཔོན་རིན་པོ་ཆེས་མངའ་བདག་ལ་གདམས་པའི་བདུད་རྩི་དབང་ལག་གི་
བཅུད་ལེན། བདུད་རྩི་ཤུག་པའི་བཅུད་ལེན། བཟླས་ཆོག་སྔགས་འབུམ་
དཀར་པོ་རྡོ་རྗེའི་གོ་ཁྲབ་གཏེར་ཁ་སུམ་ལྡན། བླ་མ་དགོངས་པ་འདུས་པ་ལས་
སྔགས་འབུམ་དགོས་འདོད་ཀུན་འབྱུང་སོགས་མང་པོ་སྤེལ་ཡོད་ལ། ད་དུང་
རྒྱུད་བཞིར་ཡོངས་སུ་མ་གྲགས་པའི་དབྱུག་བཅོས་ཀྱི་སྐོར་སོགས་མཛད་ཡོད།
སྨན་པ་ལ་རིགས་བཟང་ངན་མེད་པར་སྨན་དཔྱད་སློབ་
པའི་སྲོལ་འདི་དུས་ནམ་ཞིག་ལ་དར་བ་ཡིན་ནམ།
ལན། ཆོས་རྒྱལ་སྲོང་བཙན་སྒམ་པོའི་སྐུ་དུས་ལ་ཏ་ཟིག་ནས་ག་ལེས་
ནོས་ཞེས་པའི་སྨན་པ་མཁས་པ་ཞིག་བོད་ལ་རྒྱལ་པོའི་སྙུན་གསོ་བར་སྤྱན་
དྲངས། དེ་ཉིད་སྔར་ཡོད་ཀྱི་བླ་སྨན་པ་བློ་གྲོས་བཤེས་གཉེན་གྱི་སྟེང་རྒྱལ་པོ་
121



རང་གི་བླ་སྨན་དུ་དབང་བསྐུར་ནས་དབུས་སུ་བཞུགས། ཕྱིས་ཁབ་བཞེས་པ་
ལས་རུས་མིང་བསྒྱུར་ཏེ་འཛོ་རོ་སྨན་པ་ཞེས་འབོད་པ་དང་། དེས་བོད་ཀྱི་བྱིས་
པ་རུས་བཟང་ཞིང་བློ་རྣོ་བ་ཁག་གཅིག་ལ་སྨན་དཔྱད་སློབ་ཏུ་འཇུག་པར་འདོད་
པ་རྒྱལ་པོས་མ་གནང་སྟེ། རིགས་ངན་པ་ཆུག འཇང་། སྙིགས། རྨོངས་
ཞེས་པ་བཞི་ལ་སྨན་དཔྱད་སློབ་ཏུ་བཅུག་ནས་རིགས་བཟང་ངན་མེད་པར་
འཆོས་ཤིག་ཅེས་རིགས་ལ་མ་བལྟས་པར་གསོ་དཔྱད་བསླབ་ཆོག་པའི་བཀའ་
བསྒོས་པ་དང་། རིགས་རུས་དང་ཆོ་འབྲང་བཟང་ངན་ལ་མ་བལྟས་པར་གསོ་
དཔྱད་བསླབ་པའི་སྲོལ་གཏོད། དེང་སང་སྨན་པ་རྣམས་རིགས་དང་ནང་ངན་
པའང་དེའི་རྟེན་འབྲེལ་ཡིན་ཟེར། དེ་ལྟར་རིགས་བཟང་ངན་ལ་མ་བལྟས་པར་
གསོ་དཔྱད་བསླབ་ཆོག་པའི་བཀའ་བསྒོས་པ་ལ་བརྟེན་ནས་གནང་པ་རིགས་ཀྱི་
སྨན་པ་ལས་གཞན་པའི་རྗེས་སྦྱངས་ལས་གོམས་ཀྱི་སྨན་པ་བྱུང་བའི་འགོ་བཟུང་
བར་མངོན།
བླ་དཔྱད་ཀྱི་གཞུང་འཚོ་བའི་མདོ་ཞེས་པ་མཛད་མཁན་
སུས་ཡིན་ནམ།
ལན། རྒྱལ་པོ་ཁྲི་ལྡེ་གཙུག་བརྟན་མེས་ཨག་ཚོམ་གྱི་སྐུ་རིང་ལ་ཁྲོམ་གྱི་
ཡུལ་ནས་དེའི་སྐད་དུ་བི་ཇི་ཞེས་པའི་སྨན་པ། མིང་དངོས་ལ་ཙན་པ་ཤི་ལ་ཧ་
བྱ་བ་དེ་མངའ་བདག་གི་བླ་སྨན་དུ་སྤྱན་དྲངས། ཕྱི་ནང་གི་གསོ་དཔྱད་ལ་
སྦྱངས་པའི་རྩལ་རྫོགས་པའི་བི་ཇི་ཙན་པ་ཤི་ལ་ཧས་སྔ་གཞུག་ཏུ་བསྒྱུར་བ་དང་
བརྩམས་པའི་བསྟན་བཅོས་ནང་། རྒྱུད་ཤེལ་གྱི་མེ་ལོང་བྱང་ཁོག་སྟོད་ཀྱི་ལེའུ་
སོ་གཉིས་དང་སྨད་ཀྱི་བཅོ་བརྒྱད་དེ་ལེའུ་ལྔ་བཅུ་པ་སོགས་སྨན་གཞུང་ཆེ་འབྲིང་
ཆུང་གསུམ་མང་པོ་མཆིས་པ་རྒྱལ་པོ་ལ་ཕུལ། དེ་རྣམས་ཕྱོགས་གཅིག་ཏུ་ཟ་
འོག་གི་སྒྲོམ་བུར་བཞུགས་པ་ལ་བླ་དཔྱད་ཀྱི་གཞུང་འཚོ་བའི་མདོ་ཞེས་སུ་



གྲགས།
བི་ཇིའི་པུ་ཏི་ཁ་སེར་རམ་རྒྱལ་པོའི་བླ་ཡིག་འོད་འབར་
ཞེས་པའི་གཞུང་འདི་ནི་སུས་བརྩམས་པ་ཡིན་ནམ།
ལན། སྤྲུལ་བའི་སྲས་གསུམ་གྱི་ཡ་གྱལ་ཁྲོམ་གྱི་སྨན་པ་ཙན་པ་ཤི་ལ་ཧ་
ཞུ་བ་དེ་རང་ཡུལ་དུ་འབྱོན་ཁར་སྲས་ལ་གདམས་པ་བེ་བུམ་ནག་པོའི་སྐོར་
འཇལ་ཚད་དང་བཅས་པ་དང་
། ཙ་ར་ཀས་མཛད་པ་དྲང་སྲོང་སྙིང་རྒྱུད་མགོ་
བྱང་ཁོག་ཡན་ལག་གི་པྲ་ཁྲིད་སྐོར་གསུམ། མགོ་བྱང་ཁོག་འདུ་བ་ཐོར་བུ་དང་
བཅས་པའི་བཅོས་ཐབས་རྩ་བའི་མན་ངག་དོན་བརྒྱད་པ་བི་ཇིའི་པུ་ཏི་ཁ་སེར་
དུ་གྲགས་པ་བརྩམས། ཕྱི་མ་ལ་རྒྱལ་པོའི་བླ་ཡིག་འོད་འབར་དུ་གྲགས།
གཞུང་འདིའི་ནང་མགོ་བོ་དང་། བྱང་ཁོག ཡན་ལག་བཅས་པའི་མཚོན་རྨ་
གཙོ་བོར་བསྟན་ཡོད་ལ། འདི་ནི་དུས་རབས་བརྒྱད་པའི་ནང་བྱུང་བའི་སྨན་
གཞུང་སྔ་ཤོས་ཀྱི་གྲས་ཞིག་ཡིན་པ་དང་དེང་སང་ང་ཚོའི་མིག་བསོད་དུ་མཇལ་
རྒྱུ་ཡང་ཡོད། །
རིན་ཆེན་སྤུངས་པ་ཞེས་པའི་གཞུང་འདི་ནི་སུས་མཛད་
པ་ཡིན་ནམ། །
ལན། ཆོས་རྒྱལ་ཁྲི་སྲོང་ལྡེ་བཙན་གྱིས་རྒྱལ་སྲིད་ཐོག་མར་བཞེས་
སྐབས་སྤྲུལ་བའི་སྲས་གསུམ་དུ་གྲགས་པའི་རྒྱ་ནག་གི་སྨན་པ་ཧྭ་ཤང་མ་ཧཱ་ཀྱིན་
ད་དང་། ཁྲོམ་གྱི་སྨན་པ་ཙན་པ་ཤི་ལ་ཧ། རྒྱ་གར་གྱི་སྨན་པ་དྷརྨ་རཱ་ཛ་གསུམ་
གྱིས་རྒྱལ་ཁམས་གསུམ་པོའི་ལུགས་དང་བསྟུན་ནས་གསོ་དཔྱད་ཀྱི་གཞུང་མང་
པོ་བརྩམས་པ་རྣམས་བསྡོམས་པ་ལ་རིན་ཆེན་སྤུངས་པའི་སྐོར་ཞེས་གྲགས།
123



རྒྱལ་པོའི་བླ་དཔྱད་པོ་ཏི་སྨུག་པོ་ཞེས་པའི་གཞུང་འདི་
ནི་སུས་བརྩམས་པ་ཡིན་ནམ།
ལན། རྒྱལ་པོ་ཁྲི་སྲོང་ལྡེ་བཙན་གྱི་སྐུ་དུས་ལ་རྒྱ་གར་དང་རྒྱ་ནག སྟག་
གཟིག་བཅས་ནས་སྨན་པ་དགུ་བོད་དུ་གདན་དྲངས་པའི་ཕྱོགས་རིགས་ཀྱི་སྨན་
པ་དགུས། སྨན་དཔྱད་ཀྱི་གཞུང་མང་པོ་བརྩམས་ཤིང་བསྒྱུར་བ་རྣམས་ཕྱོགས་
གཅིག་ཏུ་སེང་ལྡེང་གི་གླེགས་ཤིང་དུ་བཞུགས་པ་ལ་རྒྱལ་པོའི་བླ་དཔྱད་པོ་ཏི་
སྨུག་པོ་ཞེས་གྲགས་སོ། །
རྒྱ་ནག་གི་གསོ་དཔྱད་ཀྱི་གཞུང་སྨན་དཔྱད་ཆེན་མོ་ཞེས་
པ་དེ་དུས་ནམ་ཞིག་ལ་བོད་དུ་མཆེད་པ་དང༌། གཞུང་འདི་
བོད་ཡིག་ཏུ་བསྒྱུར་མཁན་ནི་སུ་ཡིན་ནམ།
ལན། སྤྱི་ལོ༦༤༡ལོར་རྒྱ་ནག་གི་སྲས་མོ་ཝུན་ཤིང་ཀོང་ཇོ་བོད་ཀྱི་རྒྱལ་
པོ་སྲོང་བཙན་སྒམ་པོར་བཙུན་མོ་ཕེབས་སྐབས་རྒྱ་ནག་གི་གསོ་དཔྱད་ཀྱི་གཞུང་
སྨན་དཔྱད་ཆེན་མོ་ཞེས་པ་དེ་བོད་དུ་བསྣམས། གཞུང་འདི་རྒྱ་ནག་གི་སྨན་པ་
ཧྭ་ཤིང་མ་ཧཱ་དེ་བ་དང་བོད་ཀྱི་ལོ་ཙཱ་བ་དྷརྨ་ཀོ་ཥ་གཉིས་ཀྱིས་བོད་ཡིག་ཏུ་བསྒྱུར་
ནས་གཏན་ལ་ཕབ་པར་མཛད།
གྱིམ་ཤིང་ཀོང་ཇོས་རྒྱ་ནག་ནས་རྩིས་སྨན་གྱི་གཞུང་མང་
པོ་བསྣམས་ཡོད་པ་དེ་དག་ བོད་ཡིག་ཏུ་བསྒྱུར་མཁན་ནི་སུ་
དང་སུ་ཡིན་ནམ།
ལན། སྤྱི་ལོ༧༡༠ལོར་གོང་མ་ཐང་ཀྲུང་ཙུང་གི་ཡང་ཚ་གྱིམ་ཤིང་ཀོང་
ཇོ་བོད་ཀྱི་རྒྱལ་སྲས་ལ་བཙུན་མོ་ཕེབས་སྐབས། བག་རྫོགས་སུ་རྒྱ་ནག་ནས་
རྩིས་དང་སྨན་གྱི་གཞུང་མང་པོ་བསྣམས་ཡོད་པ་དེ་དག་སྐབས་དེའི་རྒྱ་ནག་གི་
124



སྨན་པ་ཧྭ་ཤིང་མ་ཧཱ་ཀྱིན་ད་དང་རྒྱ་ཕྲུག་གར་མཁན། བོད་ཀྱི་སྨན་རྩིས་མཁས་
པ་ཁྱུང་པོ་ཙེ་ཙེ་དང་། ཁྱུང་པོ་དམ་ཚུགས། ལྕོག་ལ་སྨོན་འབར་སོགས་ཀྱིས་
བོད་ཡིག་ཏུ་བསྒྱུར།
བོད་སྨན་མཁས་པ་མི་དགུའི་ནང་ཚན་གཡུ་ཐོག་མགོན་
པོ་ཞེས་པ་དེ་གཡུ་ཐོག་གསར་རྙིང་གཉིས་ལས་སུ་ཡིན་ནམ།
ལན། འདི་ལ་བཤད་ཚུལ་མི་འདྲ་བ་གཉིས་མཆིས་ཏེ། གཅིག་ནི་སྡེ་
སྲིད་རིན་པོ་ཆེའི་ཁོག་འབུགས་སུ། ཁྱུང་པོ་རྡོ་རྗེའི་ཁབ་ཏུ་རྒྱ་ས་ཆོས་སྒྲོན་
བཞེས་པ་ལས་སྲས་གཡུ་ཐོག་ཡོན་ཏན་མགོན་པོ་བལྟམས། དགུང་ལོ་བཅུ་
བཞེས་པ་ན་རྒྱལ་པོ་མེས་ཨག་ཚོམ་གྱིས་སྤྱན་དྲངས་ནས་བསམ་ཡས་སུ་ཕེབས།
ཉམས་སད་ཕྱིར་བྲང་ཏི་རྒྱལ་མཉེས་མཁར་ཕུག་ལ་སོགས་པ་བོད་ཀྱི་སྨན་པ་
རྣམས་དང་རྩོད་བཅུག་པས་ཀུན་ལས་རྣམ་པར་རྒྱལ་ཏེ་བོད་སྨན་མཁས་པ་མི་
དགུའི་གཙོ་བོར་གྱུར།%ཞེས་བཞིན་བོད་སྨན་མཁས་པ་མི་དགུའི་ནང་ཚན་གཡུ་
ཐོག་མགོན་པོ་ནི་རྙིང་མ་ཡོན་ཏན་མགོན་པོ་ཡིན་པར་བཤད། གཞན་གཅིག་
ནི་གཡུ་ཐོག་རྙིང་མའི་རྣམ་ཐར་བཀའ་རྒྱ་མ་གཟི་བརྗིད་རིན་པོ་ཆེའི་གཏེར་
མཛོད་ལས། ཡང་ཁ་ཆེའི་སྨན་པ་ན་རེ། བོད་ཀྱི་སྨན་པ་མི་དགུའི་ལུགས་མ་
འོངས་ལུང་བསྟན་དུ་བྱེད་པའི་རྒྱུ་མཚན་ཅི་ཡིན་གསུངས་པས།40 ཞེས་པ་དང་
།
མཁས་དབང་བྱམས་པ་འཕྲིན་ལས་ཀྱིས། གཡུ་ཐོག་པ་ནི། གསར་རྙིང་
གཉིས་བྱུང་བ་མཁས་པ་མི་དགུའི་སྐབས་གཡུ་ཐོག་གསར་མར་བཞེད།0 ཅེས་
གཡུ་ཐོག་མགོན་པོ་ནི་གསར་མ་ཡོན་ཏན་མགོན་པོ་ཡིན་པར་ངེས། དེང་སང་
ཕྱི་མ་འདི་ལ་མཁས་དབང་རྣམས་ཞལ་འཆམ་བྱུང་ཡོད།
125



སྨན་ པའི་ མིང་ ལ་ འཚོ་བྱེད་སྨན་ པ་ དང་ ལྷ་རྗེ་ཞེས་
པའི་མཚན་གསོལ་མཁན་གྱི་རྒྱལ་པོ་ནི་སུ་ཡིན་ནམ། །
ལན། འཚོ་བྱེད་སྨན་པ་ཞེས་པ་ནི་ཆོས་རྒྱལ་སྲོང་བཙན་སྒམ་པོས་སྨན་
པ་རྣམས་ལ་གནང་བའི་གོ་ཐོབ་ཀྱི་མཚན་སྙན་ཡིན་པ་དང་། ལྷ་རྗེ་ཞེས་པ་ནི་
ཁྲི་སྲོང་ལྡེ་བཙན་གྱིས་སྨན་པ་རྣམས་ལ་ཆེ་བསྟོད་མཛད་པའི་མཚན་སྙན་ཡིན།
འབུམ་ཁུ་ཚུར་དང་ཁུ་ཚུར་འབུམ་གཉིས་ཀྱི་ཁྱད་པར་ཅི་
ཡིན་ནམ།
ལན། འབུམ་ཁུ་ཚུར་དང་ཁུ་ཚུར་འབུམ་གཉིས་ནི་ཨུ་རྒྱན་གྱི་གསོ་རིག་
མཁན་པོ་སྐྱེས་བུ་མེ་ལྷའམ་མཚན་གཞན་ལ་བྷ་རོ་ཕྱག་རྡུམ་ཞེས་པ་དེས་ཡབ་ཛི་
ན་མི་ཏྲ་ལས་བརྒྱུད་པའི་སྙན་བརྒྱུད་ཡིག་ཐོག་ཏུ་ཕབ་ནས་བརྩམས་ལ། ཕྱིས་
སུ་དེར་གཡུ་ཐོག་གསར་མ་ཡོན་ཏན་མགོན་པོ་དང་། ཕྱག་སྨན་རིན་རྒྱལ།
ཤེས་རབ་སེང་གེ་སོགས་ཀྱིས་རང་མོས་ལྟར་རིམ་པར་འབྲི་སྣོན་དང་བཅུད་ཕྱུང་
གིས་རྩོམ་སྒྲིག་བྱས་པར་མངོན། འབུམ་ཁུ་ཚུར་ཞེས་པ་ནི་བྷ་རོ་ཕྱག་རྡུམ་གྱིས་
བརྩམས་པ་དང་རིན་རྒྱལ་གྱིས་རྩོམ་སྒྲིག་བྱས་པ་ལ་ཟེར་བ་དང་། ཁུ་ཚུར་
འབུམ་ནི་ཤེས་རབ་སེང་གེ་སོགས་མཁས་པ་གཞན་འགས་འབྲི་སྣོན་གྱིས་རྩོམ་
སྒྲིག་བྱས་པ་ལ་ཕྱིས་སུ་མཚན་བྱང་དེ་ལྟར་བཏགས་པར་འདོད།
ལོ་ཆེན་ རིན་ ཆེན་ བཟང་ པོའི་ སྣོད་ ལྡན་ གྱི་ སློབ་ མ་ སྤུ་
ཧྲེང་གི་སྨན་པ་མི་བཞི་ནི་སུ་སུ་ཡིན་ནམ།
ལན། ལོ་ཆེན་རིན་ཆེན་བཟང་པོའི་སྣོད་ལྡན་གྱི་སློབ་མ་སྤུ་ཧྲེང་གི་སྨན་
པ་མི་བཞི་ཞེས་པ་ནི་མང་མོ་སྨན་བཙུན་དང། མྱང་འདས་སེང་གེ་སྒྲ། ཤཱཀྱ་ཁྲི་
ཡེ་ཤེས་འབྱུང་གནས། ཨོང་སྨན་ཨ་ལེ་བཅས་ཡིན།
126



གཡུ་ཐོག་གསར་རྙིང་གཉིས་ཀ་འཕགས་ཡུལ་དུ་ཐེངས་
ག་ཚོད་ཕེབས་ཡོད་དམ།
ལན། གཡུ་ཐོག་ཡོན་ཏན་མགོན་པོ་ངས། །འགྲོ་བའི་ཟུག་རྔུ་སེལ་བ་
དང་། །གནད་ལྡན་མན་ངག་འཚོལ་ཕྱིར་དུ། །རྒྱ་གར་ཡུལ་ལ་ལན་གསུམ་
ཕྱིན། །ཞེས་པ་ལྟར་རྗེ་བཙུན་གཡུ་ཐོག་རྙིང་མ་པ་སྔ་ཕྱིར་རྒྱ་གར་དུ་ལན་
གསུམ་དང་རྒྱ་ནག་ ལ་ ལན་ གཉིས་ ཕེབས་པ་དང་། གཡུ་ ཐོག་ གསར་མ་
འཕགས་ཡུལ་དུ་ལན་དྲུག་ལ་ཕེབས་ནས་མཁས་གྲུབ་དུ་མ་ལས་གསོ་དཔྱད་
གསན་བཞེས་མཛད། །
དཔལ་ ལྡན་ རྒྱུད་ བཞི་ འདི་ གླེང་ གཞི་ གླེང་ སློང་ དང་
བཅས་པའི་དོན་རྣམས་བཀོད་དེ་རྒྱལ་བ་དངོས་ཀྱི་བཀའ་ལྟར་
དུ་བཅོས་པའི་རྒྱུ་མཚན་ཅི། །
ལན། གདུལ་བྱ་རྣམས་མོས་པ་བསྐྱེད་པ་དང་། སྙིགས་དུས་ཀྱི་སྐྱེ་བོ་
དོན་ལ་མི་དཔྱོད་ཅིང་ཚིག་ལ་ལྟ་བ་རྣམས་ཀྱིས་ཕྱིས་གཞུང་འདིར་ཡིད་ཆེས་
ཚད་འཛིན་དང་། དང་བ་གཏད་དེ་འགྲོ་དོན་སྤེལ་བ་སོགས་ཀྱི་དགོས་པ་དང་
དགོངས་གཞི་དུ་མའི་སླད་དུ་གླེང་གཞི་གླེང་སློང་དང་བཅས་པའི་དོན་རྣམས་
བཀོད་དེ་སངས་རྒྱས་ཀྱི་བཀའ་ཡིན་པ་ལྟར་བཅོས་ནས་བརྩམས།
གཡུ་ཐོག་ཆ་ལག་བཅོ་བརྒྱད་ནི་གང་དང་གང་ཡིན་ནམ།
ལན། གཡུ་ཐོག་གསར་མས་རྒྱུད་བཞིའི་འཆད་ཐབས་སུ་ཆ་ལག་བཅོ་
བརྒྱད་ལེགས་པར་བསྡེབས་ནས་བསྒྲིགས་པ་ནི། ཁོག་འབུབས་ཁྱུང་ཆེན་ལྡིང་
བ་དང་། སྟོང་ཐུན་མཛེས་པའི་འཇའ་རིས། ས་དཔྱད་སྟག་མོས་རྔམ་ཐབས།
ཊིཀྐ་མུན་སེལ་སྒྲོན་མེ། འགྲེལ་བ་འབུམ་ཆུང་གསལ་སྒྲོན། རྩོད་བཟློག་གེགས་
སེལ་འཁོར་ལོ། སྐོར་ཚོམས་སྟོང་ཐུན་བཅུ་གཅིག མིང་དོན་བརྡ་སྤྲོད་རྣམ་ལྔ།
127



ལག་ལེན་རིན་ཆེན་གཏེར་སྤུངས། རིན་ཆེན་སྤུངས་པའི་མཛེས་རྒྱུན། ཁ་
འཐོར་རིན་ཆེན་ཕུང་པོ། ལག་ལེན་དམར་ཁྲིད་ཡིག་ཆུང་། བརྒྱུད་པའི་རྣམ་
ཐར་མེད་ཐབས་མེད་པ། ཡང་སྦས་གབ་པ་བཅོ་བརྒྱད། ཁྱད་པར་ཟབ་པ་
རྣམ་གསུམ། མཁས་ཁྱད་ངོ་མཚར་བཞི་སྤྲུགས། རྒྱུད་ཆུང་བདུད་རྩི་སྙིང་པོ།
གསོ་དཔྱད་མུ་ཏིག་ཕྲེང་བ། ཕན་བྱ་སྔགས་འབུམ་དཀར་པོ་བཅས་ལགས།
༥
འབུམ་ ནག་ གསལ་ སྒྲོན་ དང་ འབུམ་ ཆུང་ གསལ་ སྒྲོན་
གཉིས་ཀྱི་ཁྱད་པར་ཅི་ཡིན་ནམ།
ལན། རྗེ་གཡུ་ཐོག་གསར་མ་ཡོན་ཏན་མགོན་པོའི་ཐུགས་སྲས་དམ་པ་
སུམ་སྟོན་ཡེ་ཤེས་གཟུངས་ཀྱིས་མཛད་པའི་འབུམ་ནག་གསལ་སྒྲོན་ནི། བཤད་
པའི་རྒྱུད་ཀྱི་རྩ་ཚིག་ལ་རྩོམ་པ་པོས་རིག་པའི་རྩལ་གྱིས་བརྡར་ཤ་བཅད་ནས་
ཚིག་རེ་རེ་བཞིན་རྒྱས་པར་སྤྲོས་ཡོད། འབུམ་ཆུང་གསལ་སྒྲོན་གྱི་ནང་དུ་
བཤད་རྒྱུད་ལས་ཅུང་ཟད་དཀའ་གནད་ཆེ་བ་དང་གཡུ་ཐོག་གི་དགོངས་དོན་
གབ་པ་རྣམས་ཁོལ་དུ་ཕྱུང་ནས་འགྲེལ་ཡོད།
ཟུར་མཁར་བའི་མཐར་ཕྱིན་གྱི་སློབ་མ་བཞི་པོ་ནི་སུ་སུ་
ཡིན་ནམ།
ལན། ཟུར་མཁར་བའི་མཐར་ཕྱིན་གྱི་སློབ་མ་བཞི་ནི་མན་ངག་མཐར་
ཕྱིན་མི་འགྱུར་ཚེ་བརྟན་དང། འཕྲིན་ལས་མཐར་ཕྱིན་ཕྲག་དབོན་བསོད་
ནམས་བཀྲ་ཤིས། ལག་ལེན་མཐར་ཕྱིན་ཚེ་འབུམ་རྡོ་རྗེ། བཤད་པ་མཐར་
ཕྱིན་ལི་ཆུང་པདྨ་སྐྱབས་བཅས་ལགས།
128



མན་ངག་བྱེ་བ་རིང་བསྲེལ་གྱི་མཚན་བྱང་ཆགས་ཚུལ་ཇི་
ལྟར་ཡིན་ནམ། །
ལན། གཞུང་འདི་ནི་ཟུར་ལུགས་ཀྱི་སྲོལ་གཏོད་མཁན་གྱི་ཡ་གྱལ་ཟུར་
མཁར་མཉམ་ཉིད་རྡོ་རྗེ་ཡིས་མཛད་པ་ཡིན་ལ། པོ་ཏི་རིང་བསྲེལ་ཙམ་གྱི་ནང་
དུ་མན་ངག་བྱེ་བ་འདུས་པས་མན་ངག་བྱེ་བ་རིང་བསྲེལ་ཞེས་གྲགས་ཤིང་།
གསོ་རིག་འོ་མའི་རྒྱ་མཚོ་བསྲུབས་པ་ལས་བཏོན་པའི་མན་ངག་ཀུན་འདུས་ཀྱི་
བང་མཛོད་ཆེན་མོ་ཞིག་ཡིན་གཤིས། གངས་ཅན་གསོ་དཔྱད་ཀྱི་གཙུག་ལག་
ལ་བླ་ན་མེད་པའི་འཕགས་ནོར་ཞིག་ཏུ་གྲུབ།
གོང་སྨན་དཀོན་ཅོག་བདེ་ལེགས་ཀྱི་བུ་ཆེན་ཉི་ཟླ་གཉིས་
ཀ་ནི་སུ་དང་སུ་ཡིན་ནམ།
ལན། གོང་སྨན་པའི་ལུགས་ཀྱི་སྲོལ་གཏོད་མཁན་དཀོན་ཅོག་བདེ་
ལེགས་ཀྱི་བུ་ཆེན་ཉི་ཟླ་ལྟ་བུ་གཉིས་ནི་གོང་སྨན་དཀོན་མཆོག་འཕན་དར་དང་
དཔོན་བཙུན་ཧོར་དཔལ་གཉིས་ཡིན།
གོང་སྨན་དཀོན་མཆོག་འཕན་དར་གྱི་ཞལ་སློབ་ཀ་བཞི་
ནི་སུ་དང་སུ་ཡིན་ནམ།
ལན། གོང་སྨན་དཀོན་མཆོག་འཕན་དར་གྱི་གསུང་གིས་བསྐྱངས་པའི་
སློབ་མ་ཀ་བ་ལྟ་བུ་བཞི་ནི་སྟོད་དུ་མཁས་པ་མངའ་རིས་པ་བདེ་ཆེན་དང་།
སྨད་དུ་མཁས་པ་གོང་དཀར་གསེར་ཏོག་པ། བར་དུ་མཁས་པ་ཟུར་ཚེའི་དྲང་
སྲོང་ལྷ་ཤག་པ། སྙན་པ་དང་ལྡན་པ་ཚ་རོང་ཆོས་རྗེ་དང་བཞིའོ། །
129



ཕྱིས་ཀྱི་མཁས་པ་མི་དགུ་ཞེས་གྲགས་པ་དེ་དག་ནི་སུ་སུ་ཡིན་
ནམ།
ལན། ཕྱིས་ཀྱི་མཁས་པ་མི་དགུ་ནི་སྨད་ཀྱི་མཁས་པ་གཡོ་རུའི་གཡའ་
གྱོང་པོ་དང་། སྟོད་ལུང་གི་ལྷ་རྗེ་སུམ་སྨན། དབུ་རུའི་མཐའ་བཞི། བར་གྱི་
མཁས་པ་གཡུ་ཐོག་རྒྱ་གར་རྡོ་རྗེ། མི་ཉག་ཟླ་གྲགས། བྲང་ཏི་རྒྱལ་པོ། སྟོད་
ཀྱི་མཁས་པ་བི་ཇི་ལྷུན་ནེ། འུག་པ་ཆོས་སེང། ཆེར་རྗེ་རྟག་ལ་དགའ་བཅས་
དགུ་ཡིན་ཞིང་། དེ་དག་ནི་བོད་སྨན་མཁས་པ་མི་དགུའི་རྒྱུད་པ་ཡིན་པར་
བཤད།
བོད་ ལ་ ཡོངས་ སུ་ གྲགས་ པའི་ སྨན་ པ་ མང་ པོའི་ མཚན་
འདྲེན་སྐབས་སྲོག་ཤིང་ལྟ་བུ་དགུ་ཞེས་པ་དེའི་གཙོ་བོ་ནི་སུ་
ཡིན་ནམ། །
ལན། སྲོག་ཤིང་ལྟ་བུ་དགུའི་གཙོ་བོ་ནི་གནའ་རབས་བོན་གྱི་སྨན་པ་
མཁས་ཆེན་དར་ལྡིང་གི་གཤེན་སྟོན་ཡེ་ཤེས་བློ་གྲོས་ཞེས་པ་དེ་ཡིན།
གཙང་ སྟོད་ དར་ མ་ མགོན་ པོས་ ཕྱག་རྩོམ་ སྐད་ གྲགས་
ཅན་གང་གང་མཛད་ཡོད་དམ།
ལན། གཙང་སྟོད་དར་མ་མགོན་པོ་ནི་བོད་སྨན་མཁས་པ་མི་དགུའི་ཡ་
གྱལ་ཆེར་རྗེ་ཞིག་པོའི་སློབ་མ་ཡིན་ལ། ཁོང་གིས་སློབ་མའི་དོན་དུ་ཟིན་ཐིག་
དང་བུ་ལ་གདམས་པ་ཡང་ཐིག་ཅེས་པའི་མན་ངག་གི་ཡིག་འཇོག་མཛད་ཡོད།
130



ཕྱག་རྡོར་མགོན་པོས་སྨན་གཞུང་གང་གང་བརྩམས་ཡོད་
དམ།
ལན། གོང་སྨན་དཀོན་མཆོག་འཕན་དར་གྱི་སློབ་མ་ཕྱག་རྡོར་མགོན་
པོས་གཅེས་བསྡུས་རིན་ཆེན་ཕྲེང་བ་དང་། མྱོང་གྲུབ་མན་ངག་ཁ་འཐོར།
མན་ངག་སྙིང་གི་ནོར་བུ་ལས་གཞུང་གི་དོན་གསལ་སྙིང་པོ་བཅས་མཛད་ཡོད། །
གསོ་དཔྱད་ རྒྱལ་ པོའི་ དཀོར་ མཛོད་ ནི་ སུས་ མཛད་ པ་
ཡིན་ནམ། །
ལན། གསོ་དཔྱད་རྒྱལ་པོའི་དཀོར་མཛོད་ནི་ས་སྐྱ་གོང་མ་རྣམ་ལྔའི་ཡ་
གྱལ་རྗེ་བཙུན་གྲགས་པ་རྒྱལ་མཚན་གྱིས་གསོ་རིག་གཙུག་ལག་ལས་བྱུང་བའི་
ཉེ་མཁོའི་སྨན་སྦྱོར་དང་མན་ངག བཅོས་ཐབས་སྣ་ཚོགས་ཕྱོགས་གཅིག་ཏུ་
བསྡེབས་ནས་བསྒྲིགས་པ་ཡིན།
འབྲོང་རྩེ་བེ་བུམ་ནི་མཁས་དབང་སུས་བརྩམས་པ་ཡིན་
ནམ།
ལན། ལེའུ་དྲུག་ཅུའི་བདག་ཉིད་ཅན་འབྲོང་རྩེ་བེ་བུམ་ནི་གཙང་གི་
འབྲོང་རྩེ་ཞེས་པ་ནས་འཁྲུངས་པའི་འབྲོང་རྩེ་ལྷ་བཙུན་རིན་ཆེན་རྒྱ་མཚོས་
བརྩམས་པ་ཡིན་ལ། ཁོང་ནི་བོད་སྨན་མཁས་པ་མི་དགུའི་ནང་ཚན་སྟོང་རྒྱུད་
དྲི་མ་མེད་པ་དང་བྲང་ཏི་རྒྱལ་བ་སོགས་གནང་རིགས་ཀྱི་སྨན་པ་ཟམ་མི་ཆད་
པར་བྱོན་པ་རྣམས་ཀྱི་རྒྱུད་འཛིན་ཡིན།
131



གཏེར་སྟོན་གྲྭ་བ་མངོན་ཤེས་དང་ ཁོང་ གི་ སློབ་དཔོན་
ཐུར་ལོག་ཅི་ལས་སྐུ་གཤེགས་པ་ཡིན་ནམ།
ལན། བོད་སྨན་མཁས་ཆེན་གཏེར་སྟོན་གྲྭ་བ་མངོན་ཤེས་ཀྱིས་ཁོང་གི་
སློབ་དཔོན་གཟུས་ལ་སྙིང་ཆུ་སྙུང་བར་སྙིང་ཐུར་འཕངས་པས་ཐུར་ལོག་སོང་སྟེ་
སྐུ་གཤེགས་པ་དང་། གཏེར་སྟོན་གྲྭ་བ་མངོན་ཤེས་ཅན་རང་ཉིད་ཀྱང་དགུང་
ལོ་དོན་དགུར་ཕེབས་སྐབས་སྙིང་ཆུ་བསགས་པ་ལ་སློབ་མ་ཞིག་གིས་སྙིང་ཐུར་
འཕངས་པས་ཐུར་ལོག་སོང་སྟེ་སྐུ་གཤེགས། དེའི་རྐྱེན་གྱིས་སྙིང་ལ་ཐུར་མ་
འཕེན་པའི་ལག་ལེན་བྱེད་མ་ཕོད་པར་རྒྱུན་ཆད།
བྲང་ཏིའི་མཁས་པ་སུ་ནས་བཟུང་བྲང་ཏིའི་རྒྱུད་པ་རྒྱལ་
པོའི་བླ་སྨན་དུ་དབང་བསྐུར་བ་དང་། ས་སྐྱ་སྨན་གྲོང་ཞེས་
པའི་མཚན་དེ་མཁས་པ་སུའི་སྐབས་ནས་དར་བ་ཡིན་ནམ། །
ལན། བྲང་ཏིའི་སྨན་རྒྱུད་ནི་རྒྱལ་པོ་ཁྲི་ལྡེ་གཙུག་བརྟན་མེས་ཨག་ཚོམ་
གྱི་བླ་སྨན་དང་བློན་པོ་ཟུང་དུ་འཇུག་པའི་བྲང་ཏི་རྒྱལ་མཉེས་མཁར་ཕུག་ནས་
བཟུང་གནང་རིགས་རྗེས་སྦྱངས་ཀྱི་སྨན་པ་བར་མ་ཆད་པར་བྱུང་བ་རྒྱུད་ནས་
བརྒྱུད་པའི་ཆོས་རྒྱལ་གྱི་བླ་སྨན་དུ་དབང་བསྐུར་ཞིང་། བྲང་ཏི་འཇམ་དཔལ་
བཟང་པོ་ནས་བཟུང་བྲང་ཏིའི་རྒྱུད་པ་གཙོ་བོ་ས་སྐྱར་འཕོས་ནས་ཕྱིས་སུ་ས་སྐྱ་
སྨན་གྲོང་པ་ཞེས་པའི་མཚན་ཆགས།
བོད་སྨན་མཁས་པས་བྱས་པའི་རྒྱུད་བཞི་བསླབ། །ཅེས་
པ་འདི་ནི་མཁས་པ་སུའི་གསུངས་ཡིན་ནམ།
ལན། བོད་སྨན་མཁས་པས་བྱས་པའི་རྒྱུད་བཞི་བསླབ། །ཅེས་པ་
འདི་ནི་བྱང་པ་རིག་ལྡན་གྱི་སློབ་དཔོན་བོ་དོང་པཎྜི་ཏ་ཕྱོགས་ལས་རྣམ་རྒྱལ་གྱི་
132



གསུང་ཡིན་ཞིང་། ཚིག་འདི་ཁོང་གིས་བརྩམས་པའི་རྒྱུད་བཞི་བསྟན་བཅོས་ལ་
བཞེད་པའི་སྐོར་ཏེ་རྒྱུད་བཞི་བཀའ་དང་བསྟན་བཅོས་རྣམ་པར་དབྱེ་བ་མུན་
སེལ་སྒྲོན་མེ་ཞེས་པར་གསལ།
རྩ་ཆུའི་སྒོ་ནས་ནད་ངོས་འཛིན་པ་ནི། །རྒྱ་གར་འཕགས་
པའི་ཡུལ་ དུ་ གསུངས་ པ་ མེད། ། བོད་ ཀྱི་ སྨན་ པ་ བྱང་ ཆུབ་
སེམས་དཔས་མཛད། །ཅེས་པ་འདི་ནི་མཁས་པ་སུས་གསུངས་
པ་ཡིན་ནམ། །
ལན། ཚིགས་བཅད་འདི་དག་ནི་སྟག་ཚང་ལོ་ཙཱ་བ་ཤེས་རབ་རིན་ཆེན་
གྱི་གསུང་ཡིན་ཞིང་། ཁོང་ནི་རྒྱུད་བཞི་བསྟན་བཅོས་ཀྱི་ཁོངས་སུ་བཞེད་མཁན་
གྱི་གྲས་ཡིན།
བོད་ཀྱི་ གསོ་ རིག་ ལོ་ རྒྱུས་ སྟེང་ བྱང་ ལུགས་ དང་ ཟུར་
ལུགས་ཞེས་ཉི་ཟླ་ལྟར་ཡོངས་ སུ་ གྲགས་ པ་ གཉིས་ཡོད་ པ་དེ་
གཉིས་ཀྱི་སྲོལ་བཏོད་པོ་ནི་སུ་ཡིན་ནམ། །
ལན། བྱང་ལུགས་ཀྱི་སྲོལ་བཏོད་པ་པོ་ནི་བྱང་པ་རྣམ་རྒྱལ་གྲགས་
བཟང་དང་། ཟུར་ལུགས་ཀྱི་སྲོལ་བཏོད་བྱེད་པོ་ནི་མཁས་མཆོག་དབང་ཕྱུག་
གྲགས་པ་དང་། རིག་འཛིན་ཕུན་ཚོགས། ཟུར་མཁར་མཉམ་ཉིད་རྡོ་རྗེ་
སོགས་ཡིན།
རྗེ་བཙུན་མི་ལ་རས་ པར་ཉི་ཟླ་ལྟ་བུའི་ སློབ་བུ་གཉིས་
ཡོད་པ་ལས་ཉི་མ་ལྟ་བུ་དེ་ནི་སུ་ཡིན་ནམ།
ལན། རྗེ་བཙུན་མི་ལ་རས་པའི་ཉི་མ་ལྟ་བུའི་སྲས་ཀྱི་ཐུ་བོ་ནི་མཉམ་
133



མེད་དྭགས་པོ་ལྷ་རྗེ་ཡིན།
བོ་དོང་ཕྱོགས་ལས་རྣམ་རྒྱལ་གྱིས་སྨན་གཞུང་ གང་ གང་
བརྩམས་ཡོད་དམ།
ལན། བོ་དོང་པཎྜི་ཏས་བྱིས་པའི་ནད་རིག་བཅོས་ཐབས་དང་ཆུང་
དཔྱད་པདྨ་གཅེས་ཕྲེང་སོགས་མཛད་ཡོད།
ཀོང་རོང་ སྨན་བླ་དོན་གྲུབ་ ཀྱིས་ སྨན་ གཞུང་ གང་ གང་
བརྩམས་ཡོད་དམ།
ལན། རྗེ་འདི་བས་གཅེས་བསྡུས་ཕན་བདེ་འབུམ་ཕྲག་དང་། བརྡ་
ཚིག་གསང་རྒྱའི་ལྕགས་འབྱེད་གསེར་གྱི་ལྡེ་མིག བཤད་རྒྱུད་ཀྱི་འགྲེལ་བ་ཉུང་
ངུ་གསལ་བའི་སྒྲོན་མེ་སོགས་མཛད་ཡོད།
སི་ཏུ་ཆོས་ཀྱི་ འབྱུང་ གནས་ཀྱིས་ སྨན་ གཞུང་ གང་ གང་
མཛད་ཡོད་དམ།
ལན། མཁྱེན་བརྒྱའི་བདག་ཉིད་ཆེན་པོ་འདིས་གསོ་རིག་གི་སྐོར་ལ་
འབྲུམ་བཅོས་ཕན་བདེ་མྱུར་སྟེར་དང་། མིག་འབྱེད་ལག་ལེན། དངུལ་ཆུ་བཙོ་
བཀྲུའི་ཟིན་བྲིས། རིན་ཆེན་རིལ་བུ་རྣམས་ཀྱི་ལག་ལེན། རྒྱ་བོད་ལུགས་
གཉིས་ཀྱི་རྩའི་བལྟ་གནས་སོགས་གསོ་དཔྱད་གསར་འགྱུར་སྣ་ཚོགས་བཅས་
མཁས་པ་གཞན་ལས་འབུར་དུ་ཐོན་པ་མཛད།
134



ཀརྨ་ངེས་དོན་བསྟན་འཛིན་འཕྲིན་ལས་རབ་རྒྱས་ཀྱིས་
སྨན་གཞུང་གང་གང་བརྩམས་ཡོད་དམ། །
ལན། ཀུན་གཟིགས་ཆོས་ཀྱི་འབྱུང་གནས་ཀྱི་ཡང་སྲིད་སི་ཏུ་པདྨ་ཉིན་
བྱེད་ཀྱི་སློབ་མ་ཀརྨ་ངེས་དོན་བསྟན་འཛིན་འཕྲིན་ལས་རབ་རྒྱས་ཀྱིས་སྨན་གྱི་
གཅེས་བསྡུས་འཆི་མེད་ནོར་བུའི་ཕྲེང་བ་དང་། དེའི་བུ་ཡིག་ལྷན་ཐབས་སྙིང་
གི་ནོར་བུ། གཞན་ཕན་ཟླ་འོད་འཛུམ་པའི་འཁྲི་ཤིང་། རྒྱུད་བཞིའི་དཀའ་
གནད་གསལ་སྒྲོན་རྣམས་བརྩམས་ཡོད། །
སྡེ་དགེའི་ཆོས་རྒྱལ་བསྟན་པ་ཚེ་རིང་གིས་གསོ་རིག་གོང་
འཕེལ་ཡོང་བར་བླ་ལྷག་གི་མཐུན་རྐྱེན་ཅི་འདྲ་སྦྱར་ཡོད་དམ།
ལན། སྡེ་དགེའི་ཆོས་རྒྱལ་བསྟན་པ་ཚེ་རིང་ཞུ་བ་དེ་ནི་རྣམ་དཀར་
མཛད་འཕྲིན་གྱི་བྱ་བ་སྒྲུབ་མཁན་ཞིག་ཡིན་ལ། ཁོང་གིས་བོད་རབ་བྱུང་བཅུ་
གཉིས་པའི་ཆུ་གླང་སྤྱི་ལོ༡༧༣༣ལོར་སྔ་སོར་སྡེ་སྲིད་སངས་རྒྱས་རྒྱ་མཚོས་པར་
དུ་བརྐོས་པའི་རྒྱུད་བཞི་པོ་ཏ་ལའི་པར་མ་གཞི་བཅོལ་ཏེ་སྡེ་དགེའི་པར་མ་
གསར་དུ་བརྐོས་ནས་པར་དུ་བསྐྲུན་པ་དང་འབྲེལ། སྔ་རྟིང་དུ་རྒྱལ་པོ་ཡབ་
སྲས་ཀྱིས་བ་སྔོན་དང་ཆ་ལག་བཅོ་བརྒྱད། གསོ་དཔྱད་རྒྱལ་པོའི་དཀོར་མཛོད།
སྨན་དཔྱད་ཟླ་བའི་རྒྱལ་པོ། མན་ངག་བྱེ་བ་རིང་བསྲེལ། མན་ངག་བཀའ་རྒྱ་
མ། སྨན་བསྡུས་ཨེ་ཝཾ་སོགས་གསོ་རིག་གི་བསྟན་བཅོས་མང་པོ་པར་དུ་བརྐོས་
ནས་པར་བསྐྲུན་མཛད་པར་རོགས་རམ་གང་མང་བགྱིས་པ་བཅས་ལ་བརྟེན།
བོད་ཀྱི་གསོ་རིག་གི་ལས་དོན་འདི་སྔར་ལས་འཕེལ་རྒྱས་སུ་གཏོང་བར་མཐུན་
རྐྱེན་བླ་ན་མེད་པ་ཞིག་བསྐྲུན་ཡོད་དོ། །
135



འཇམ་ དབྱངས་ མཁྱེན་ བརྩེ་ ཡིས་ སྨན་ གཞུང་ གང་ གང་
བརྩམས་ཡོད་དམ། ཁོང་ལ་གྲགས་ཆེན་གྱི་སློབ་མ་སུ་སུ་ཡོད་དམ།
ལན། འཇམ་དབྱངས་མཁྱེན་བརྩེ་ཀུན་དགའ་བསྟན་པའི་རྒྱལ་མཚན་
གྱིས་འདོད་དགུ་ཀུན་འབྱུང་དབང་རྒྱལ་ནོར་བུའི་ཕྲེང་བ་དང་། རིན་ཆེན་རིལ་བུ་
རྣམས་ཀྱི་ཕན་ཡོན་སྙིང་པོར་དྲིལ་བ་བདུད་རྩིའི་ཟླ་སྣང་། སྨན་སྒྲུབ་མདོར་བསྡུས་
འཆི་མེད་རྟག་པའི་བཅུད་ལེན། གྲུབ་ཆེན་ཐང་སྟོང་རྒྱལ་པོའི་ལུགས་ཀྱི་ནད་བརྒྱ་
སྨན་གཅིག་རིལ་བུ་དཀར་དམར་གྱི་གཞུང་གསལ་བྱེད་སོགས་གསོ་རིག་གི་གཞུང་
ཉེར་མཁོ་དུ་མ་བརྩམས། རྗེ་འདི་ཉིད་ཀྱི་གསུང་གི་དགའ་སྟོན་མྱོང་བའི་སློབ་མ་
གྲངས་ལས་འདས་པ་བྱུང་ཡང་རིག་གནས་གཉིས་པ་གསོ་བ་རིག་པ་དང་འབྲེལ་ཆེ་
བ་ནི་ཀོང་སྤྲུལ་ཡོན་ཏན་རྒྱ་མཚོ་དང་འཇུ་མི་ཕམ་རྣམ་རྒྱལ་རྒྱ་མཚོ་བཅས་ཡིན།
ཟབ་མོ་ནང་དོན་དང་ དེའི་འགྲེལ་ བ་ ཟབ་ དོན་ སྣང་ བྱེད་
མཛད་མཁན་ནི་སུ་ཡིན་ནམ།
ལན། ཟབ་མོ་ནང་དོན་ཞེས་གསང་བ་བླ་ན་མེད་པ་རྡོ་རྗེ་ཐེག་པ་ལ་བྱ་བ་
བྱེད་པར་འདོད་པ་རྣམས་ལ་ངེས་པར་མཁོ་བའི་མུན་སེལ་གྱི་སྒྲོན་མེ་འདི་ནི་ཀརྨ་པ་
རང་བྱུང་རྡོ་རྗེ་ཡིས་མཛད་པ་ཡིན་ལ། འདིའི་ནང་མངལ་དུ་ལུས་གྲུབ་པའི་ཚུལ་
དང་ལུས་ཀྱི་རྩ་སོགས་རྒྱས་པར་བསྟན་ཡོད་ལ། ད་དུང་རླུང་གི་རྒྱུ་ཚུལ་དང་། རྟེན་
རྣམ་ཤེས་དང་འབྲེལ་བའི་དོན། ཁམས་ཉི་ཤུ་རྩ་བཞི་སོགས་བསྟན་ཡོད། དེའི་
འགྲེལ་བ་རྣལ་འབྱོར་བླ་ན་མེད་པའི་རྒྱུད་སྡེ་རྒྱ་མཚོའི་སྙིང་པོ་བསྡུས་པ་ཟབ་མོ་ནང་
གི་དོན་ཉུང་ངུའི་ཚིག་གིས་རྣམ་པར་འགྲོལ་བ་ཟབ་དོན་སྣང་བྱེད་ཅེས་པ་འདི་ནི་
ཀོང་སྤྲུལ་ཡོན་ཏན་རྒྱ་མཚོས་བརྩམས་པ་ཡིན།
136



སུམ་པ་ཡེ་ཤེས་དཔལ་འབྱོར་གྱིས་བདུད་རྩི་བཞི་རུ་གྲགས་
པའི་གསོ་དཔྱད་ཀྱི་གཞུང་བརྩམས་ཡོད་པ་དེ་དག་ནི་ གང་ གང་
ཡིན་ནམ།
ལན། སུམ་པ་ཡེ་ཤེས་དཔལ་འབྱོར་གྱིས་བདུད་རྩི་བཞི་རུ་གྲགས་ཤིང་དེང་
སང་སོག་ཡུལ་གྱི་སྨན་པ་རྣམས་ཀྱིས་སོག་སྨན་གྱི་ཁྱད་ཆོས་ཡིན་ཞེས་ངོམ་ངོམ་བྱེད་
ཀྱིན་ཡོད་པའི་གསོ་དཔྱད་བདུད་རྩིའི་ཆུ་རྒྱུན་དང་། བདུད་རྩི་ཟིལ་དཀར། བདུད་
རྩིའི་ཐིགས་པ། བདུད་རྩི་དགའ་སྟོན་སོགས་མཛད། །
སོག་པོའི་མཁས་པ་རྣམས་ཀྱིས་སྨན་གཞུང་གྲགས་ཅན་གང་
གང་བརྩམས་ཡོད་དམ། །
ལན། སྨིན་གྲོལ་ནོ་མིན་ཧན་འཇམ་དཔལ་ཆོས་ཀྱི་བསྟན་འཛིན་འཕྲིན་
ལས་ཀྱིས་མན་ངག་རིན་ཆེན་འབྱུང་གནས། ཆ་ཧར་དགེ་བཤེས་བློ་བཟང་ཚུལ་
ཁྲིམས་ཀྱིས་སྨན་གྱི་ངོ་ཤེས་བྱེད་དང་སྨན་མར་སྦྱོར་ཚུལ་སོགས། སོག་པོ་འཇམ་
དཔལ་རྡོ་རྗེ་ཡིས་ངོས་འཛིན་འཁྲུལ་མེད་གསལ་བར་བཀོད་པ་མཛེས་མཚར་མིག་
རྒྱུན། སོག་པོ་ཡེ་ཤེས་བསྟན་འཛིན་དབང་རྒྱལ་གྱིས་བྱུ་རུའི་དོ་ཤལག སོག་པོ་བློ་
བཟང་ཆོས་འཕེལ་གྱིས་གཅེས་བསྡུས་སྙིང་ནོར། སོག་པོ་འཇིགས་མེད་བསྟན་
འཛིན་རྒྱ་མཚོས་མཐོང་བ་དགའ་བྱེད། སོག་པོ་ལུང་རིགས་བསྟན་དར་གྱིས་རྒྱུད་
བཞིའི་བརྡ་བཀྲོལ་ཨ་རུ་རའི་ཕྲེང་བའི་མཛེས་རྒྱན་དང་རྒྱུད་བཞིའི་མཐའ་དཔྱོད་
སོགས་མཛད་ཡོད།
མཁས་དབང་མཁྱེན་རབ་ནོར་བུས་སྨན་གྱི་ལྗགས་རྩོམ་གང་
གང་མཛད་ཡོད་དམ། །
ལན། ཉེ་དུས་ཀྱི་སྨན་རྩིས་བསྟན་པའི་ཤིང་རྟ་ཆེན་པོ་འདིས་སྔ་ཕྱིར་
137



བརྩམས་པའི་ལེགས་བཤད་ཀྱི་སྐྱེས་བཟང་ནི། རྩ་རྒྱུད་ཀྱི་སྡོང་འགྲེམས་གསོ་རིག་རྒྱ་
མཚོའི་སྙིང་པོ་དང་། བྱིས་པ་བཙའ་ཐབས་ཀུན་ཕན་ཟླ་བའི་མེ་ལོང་། བྱིས་པའི་
ནད་རིགས་མ་ལུས་བཅོས་པའི་ཉམས་ཡིག བཤད་རྒྱུད་ཀྱི་སྡོང་འགྲེམས་ཟླ་ཤེལ་
ནོར་བུའི་མེ་ལོང་། ནད་མིང་ཚིགས་སུ་བཅད་པ་རིན་ཆེན་ཕྲེང་བ། ཕྱི་མ་རྒྱུད་ཀྱི་སྤྱི་
དོན་སྡོམ་ཚིག་གཞུང་དོན་སྒོ་བརྒྱ་འབྱེད་པའི་ལྡེ་མིག སྨན་སྦྱོར་ནུས་པ་ཕྱོགས་
བསྡུས་ཕན་བདེའི་ལེགས་བཤད། ཁྲོག་སྨན་འཁྲུངས་དཔེ་ཡིད་བཞིན་འདོད་འཇོའི་
བུམ་བཟང་། བདུད་རྩི་སྔོ་ཡི་འཁྲུངས་དཔེ་རྒྱས་པ་འཚོ་བྱེད་གཞོན་ནུའི་སྙིང་ནོར།
སྔོའི་སྨན་གྱི་འཁྲུངས་དཔེ་བསྡུས་པ་ངོ་མཚར་གསེར་གྱི་སྙེ་མ། ལག་ལེན་ཉེར་
མཁོའི་སྨན་གྱི་སྦྱོར་དཔེ་བདུད་རྩིའི་བུམ་བཟང་སོགས་མཛད་ཡོད།
སྨན་བླ་བདེ་གཤེགས་མཆེད་བརྒྱད་པོ་གང་གང་ཡིན་ནམ།
ལན། སྨན་བླ་བདེ་གཤེགས་མཆེད་བརྒྱད་ནི་མཚན་ལེགས་དང་། རིན་
ཆེན་ཟླ་བ། གསེར་བཟང་དྲི་མེད། མྱ་ངན་མེད་མཆོག་དཔལ། ཆོས་གྲགས་རྒྱ་
མཚོ མངོན་མཁྱེན་རྒྱལ་པོ། སྨན་གྱི་བླ་མ། ཤཱཀྱ་ཐུབ་པ་བཅས་བརྒྱད་ཀྱི་བསྡུས་
མིང།
ཞང་བློན་དམ་ཅན་སྡེ་དགུ་ཞེས་པ་དེ་གང་གང་ཡིན་ནམ། །
ལན། གསོ་བ་རིག་པའི་དཔལ་ལྡན་རྒྱུད་བཞི་དང་གཡུ་ཐོག་སྙིང་ཐིག་གི་
བཀའ་སྲུང་དུ་གྲགས་པའི་ཞང་བློན་ཆེན་པོ་རྡོ་རྗེ་བདུད་འདུལ་དང་། སྔགས་སྲུང་
ཨེ་ཀ་ཛ་ཏི། གཟའ་བདུད་ཁྱབ་འཇུག་རཱ་ཧུ་ལག མཁའ་འགྲོ་ལྕེ་སྤྱང་མཆུ་དམར།
གནོད་སྦྱིན་བཤན་པ་དམར་པོ། བདུད་མོ་གནྟི་རོ་ཟན། དམ་ཅན་སྲོག་གི་སྤུ་གྲི།
སྲིན་པོ་དགྲ་དུར་འཇིགས་བྱེད། སྲོག་བདག་ཧབ་སེ་ནག་པོ་བཅས་དགུའི་མཚན་གྱི་
བསྡུས་མིང་ཡིན་ནོ།། །།
138



ལུང་འདྲེན་ཡིག་ཆ།
༡ དཔའ་བོ་གཙུག་ལག་ཕྲེང་བས་མཛད་པའི་ཆོས་འབྱུང་མཁས་པའི་དགའ་སྟོན། མི་
རིགས་དཔེ་སྐྲུན་ཁང་གིས༡༩༨༦ལོའི་ཟླ༦པར་བསྐྲུན། 0_p155
༢ སྡེ་སྲིད་སངས་རྒྱས་རྒྱ་མཚོས་མཛད་པའི་གསོ་རིག་སྨན་གྱི་ཁོག་འབུགས། ཀན་སུའུ་མི་
རིགས་དཔེ་སྐྲུན་ཁང་གིས༡༩༨༢ལོའི་ཟླ༡ ༡པར་བསྐྲུན། 2p149, 1828
p301, 19pl74, 35p328, (39p217 །
༣ ཟུར་མཁར་བློ་གྲོས་རྒྱལ་པོས་མཛད་པའི་ཤེས་བྱ་ཁོག་འབུབས། མི་རིགས་དཔེ་སྐྲུན་
ཁང་གིས༢༠༠༦ལོའི་ཟླ༢པར་བསྐྲུན། »p236, (5)p230, 2p234,
(32p223, 33p264
༤ གོ་འཇོ་དབང་འདུས་ཀྱིས་བརྩམས་པའི་བོད་སྨན་གྱི་གཤགས་ལས་དར་རྒྱས་རྒུད་
གསུམ་གྱི་སྐོར་རགས་ཙམ་གླེང་བ། ༢༠༠༤ལོའི་བོད་སྨན་སློབ་གསོ་དང་ཞིབ་འཇུག
4 6 12p2, 7 8 འ@p3, འ@p4, 5p8, 2@p6, 3）
p7
༥ བྱམས་པ་འཕྲིན་ལས་ཀྱིས་བརྩམས་པའི་གངས་ལྗོངས་གསོ་རིག་བསྟན་པའི་ཉིན་བྱེད་
རིམ་བྱོན་གྱི་རྣམ་ཐར་ཕྱོགས་བསྒྲིགས། མི་རིགས་དཔེ་སྐྲུན་ཁང་གིས༡༩༩༠ལོའི་
ཟླ༡༡པར་བསྐྲུན། 9p7, 4Dp73
༦ དེའུ་དམར་དགེ་བཤེས་བསྟན་འཛིན་གྱིས་མཛད་པའི་གསོ་རིག་གཅེས་བཏུས་རིན་ཆེན་
ཕྲེང་བ། མཚོ་སྔོན་མི་རིགས་དཔེ་སྐྲུན་ཁང་གིས ༡༩༩༤ལོའི་ཟླ༥པར་བསྐྲུན། 03
p661, d4p670, 2p668
༧ ཇོ་བོ་ལྷུན་གྲུབ་བཀྲ་ཤིས་དང་དར་མོ་སྨན་རམས་པ་སོགས་ཀྱིས་མཛད་པའི་གཡུ་ཐོག་
གསར་རྙིང་གི་རྣམ་ཐར། མི་རིགས་དཔེ་སྐྲུན་ཁང་གིས༢༠༠༥ལོའི་ཟླ༡པར་བསྐྲུན།
05p69, @p97, 9p193, 40p97, 42p129
༨ གཡུ་ཐོག་ཡོན་ཏན་མགོན་པོས་མཛད་པའི་བདུད་རྩི་སྙིང་པོ་ཡན་ལག་བརྒྱད་པ་གསང་
139



བ་མན་ངག་གི་རྒྱུད། བོད་ལྗོངས་མི་རིགས་དཔེ་སྐྲུན་ཁང་གིས༡༩༨༢ལོའི་ཟླ༣པར་
བསྐྲུན། འ0p101.
༩ ཀོང་སྤྲུལ་ཡོན་ཏན་རྒྱ་མཚོས་མཛད་པའི་ཤེས་བྱ་ཀུན་ཁྱབ། སྟོད་ཆ། མི་རིགས་དཔེ་
སྐྲུན་ཁང་ གིས༡༩༨༢ལོའི་ཟླརཔར་བསྐྲུན། 02 p587, ] p590, @
p591, 3Dp590, 3gp592
༡༠ བྱམས་པ་འཕྲིན་ལས་ཀྱིས་གཙོ་སྒྲིག་གནང་བའི་གསོ་རིག་ལོ་རྒྱུས། མི་རིགས་དཔེ་
སྐྲུན་ཁང་གིས༢༠༠༤ལོའི་ཟླ༧པར་བསྐྲུན། 2®p60 , $p93
༡༡ བྱམས་པ་འཕྲིན་ལས་ཀྱི་གསུང་རྩོམ་ཕྱོགས་བསྒྲིགས། ཀྲུང་གོའི་བོད་རིག་པ་དཔེ་
སྐྲུན་ཁང་གིས༡༩༩༧ལོའི་ཟླ༧པར་བསྐྲུན། 30p172
༡༢ གཡུ་ཐོག་ཡོན་ཏན་མགོན་པོ་སོགས་ཀྱིས་མཛད་པའི་སྔོ་འབུམ་སྨན་གཏེར། མི་
རིགས་དཔེ་སྐྲུན་ཁང་གིས༢༠༠༦ལོའི་ཟླ༦པར་བསྐྲུན། »p192
140



དཔྱད་གཞིའི་ཡིག་ཆ།
༡ སྡེ་སྲིད་སངས་རྒྱས་རྒྱ་མཚོས་མཛད་པའི་གསོ་རིག་སྨན་གྱི་ཁོག་འབུགས། ཀན་སུའུ་མི་
རིགས་དཔེ་སྐྲུན་ཁང་གིས༡༩༨༢ལོའི་ཟླ༡༡པར་བསྐྲུན། །
༢ ཟུར་མཁར་བློ་གྲོས་རྒྱལ་པོས་མཛད་པའི་ཤེས་བྱ་ཁོག་འབུབས། མི་རིགས་དཔེ་སྐྲུན་
ཁང་གིས༢༠༠༦ལོའི་ཟླ༢པར་བསྐྲུན།
༣ བྱམས་པ་འཕྲིན་ལས་ཀྱིས་གཙོ་སྒྲིག་བྱས་པའི་གསོ་རིག་ལོ་རྒྱུས། མི་རིགས་དཔེ་སྐྲུན་
ཁང་གིས༢༠༠༤ལོའི་ཟླ༧པར་བསྐྲུན།
༤ དེའུ་དམར་དགེ་བཤེས་བསྟན་འཛིན་གྱིས་མཛད་པའི་གསོ་རིག་གཅེས་བཏུས་རིན་ཆེན་
ཕྲེང་བ། མཚོ་སྔོན་མི་རིགས་དཔེ་སྐྲུན་ཁང་གིས༡༩༩༤ལོའི་ཟླ༥པར་བསྐྲུན།
༥ གོ་འཇོ་དབང་འདུས་ཀྱིས་བརྩམས་པའི་བོད་སྨན་གྱི་གཤགས་ལས་དར་རྒྱས་རྒུད་
གསུམ་གྱི་སྐོར་རགས་ཙམ་གླེང་བ། ༢༠༠༤ལོའི་བོད་སྨན་སློབ་གསོ་དང་ཞིབ་འཇུག
༦ བསམ་གཏན་གྱིས་བརྩམས་པའི་བོད་ཀྱི་གསོ་བ་རིག་པའི་བྱུང་བ་བརྗོད་པ། ཀྲུང་གོའི་
བོད་རིག་པ་དཔེ་སྐྲུན་ཁང་གིས༢༠༠༢ལོའི་ཟླ༡༡པར་བསྐྲུན།
༧ བྱམས་པ་འཕྲིན་ལས་ཀྱི་གསུང་རྩོམ་ཕྱོགས་བསྒྲིགས། ཀྲུང་གོའི་བོད་རིག་པ་དཔེ་སྐྲུན་
ཁང་གིས༡༩༩༧ལོའི་ཟླ༧པར་བསྐྲུན།
༨ དཀོན་མཆོག་རིན་ཆེན་གྱིས་བརྩམས་པའི་བོད་ཀྱི་གསོ་རིག་ཆོས་འབྱུང་བཻཌཱུརྱའི་ཕྲེང་
བ། ཀན་སུའུ་མི་རིགས་དཔེ་སྐྲུན་ཁང་གིས༡༩༩༢ལོའི་ཟླརཔར་བསྐྲུན།
༩ ཀོང་སྤྲུལ་ཡོན་ཏན་རྒྱ་མཚོས་མཛད་པའི་ཤེས་བྱ་ཀུན་ཁྱབ། མི་རིགས་དཔེ་སྐྲུན་ཁང་
གིས༡༩༨༢ལོའི་ཟླརཔར་བསྐྲུན།
༡༠ རོང་པ་མིག་དམར་གྱིས་བརྩམས་པའི་བོད་ཀྱི་གསོ་བ་རིག་པའི་ཡིག་ཐོག་རིག་གཞུང་
གི་ཐོག་མའི་བྱུང་ཚུལ་སྐོར་ལ་དཔྱད་པ། ཀྲུང་གོའི་བོད་རིག་པ། ༢༠༠༩ལོའི་དེབ་
དང་པོ།
141



༡༡ ཇོ་བོ་ལྷུན་གྲུབ་བཀྲ་ཤིས་དང་དར་མོ་སྨན་རམས་པ་སོགས་ཀྱིས་མཛད་པའི་གཡུ་ཐོག་
གསར་རྙིང་གི་རྣམ་ཐར། མི་རིགས་དཔེ་སྐྲུན་ཁང་གིས༢༠༠༥ལོའི་ཟླ༡པར་བསྐྲུན།
༡༢ དབལ་མང་པཎྜི་ཏས་མཛད་པའི་བླ་བྲང་བཀྲ་ཤིས་འཁྱིལ་གྱི་གདན་རབས་ལྷའི་རྔ་
ཆེན། ཀན་སུའུ་མི་རིགས་དཔེ་སྐྲུན་ཁང་གིས༡༩༨༧ལོའི་ཟླ༧པར་བསྐྲུན། །
༡༣ བསྟན་པ་རྒྱ་མཚོས་བརྩམས་པའི་ཚེ་འཛིན་མ་དྲོས་ཨུཏྤལའི་ཆུན་པོ། ཀན་སུའུ་མི་
རིགས་དཔེ་སྐྲུན་ཁང་གིས༡༩༩༥ལོའི་ཟླ༣པར་བསྐྲུན།
༡༤ སྐལ་བཟང་འཕྲིན་ལས་ཀྱིས་བརྩམས་པའི་བོད་ཀྱི་གསོ་རིག་བྱུང་འཕེལ་གྱི་ལོ་རྒྱུས།
ཀྲུང་གོའི་བོད་རིག་པ་དཔེ་སྐྲུན་ཁང་གིས༡༩༩༧ལོའི་ཟླ༡པོར་བསྐྲུན།
༡༥ བྱ་མདོ་ཀླུ་བྱམས་རྒྱལ་གྱི་ཆེད་རྩོམ་ཕྱོགས་བསྒྲིགས། ཀྲུང་གོའི་བོད་རིག་པ་དཔེ་སྐྲུན་
ཁང་གིས༢༠༠༧ལོའི་ཟླ༡༢པོར་བསྐྲུན། །
༡༦ འབུམ་ཁོ་དང་ཆོས་དཔལ་འཇིགས་བྱེད་སྐྱབས་ཀྱིས་བརྩམས་པའི་རྒྱལ་ཕྱིའི་བོད་ཀྱི་
གསོ་རིག་ཞིབ་འཇུག མི་རིགས་དཔེ་སྐྲུན་ཁང་གིས་༢༠༠༦ལོའི་ཟླ་༣པར་བསྐྲུན།
142



རྩོམ་སྒྲིག་འགན་འཁུར་པ། རྟ་མགྲིན་འཚོ།
责任编辑:旦知草
༄༅།།བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་
རྒྱ་མཚོར་འཇུག་པའི་གྲུ་གཟིངས།
རྩོམ་སྒྲིག་པ།
ལྷ་མོ་སྐྱིད། །
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་14པ།
སྒྲིག་སྲིད་ཨང་གྲངས། 100013
ཁ་པར་ཨང་གྲངས། 010 64227665
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། པེ་ཅིན་ཏི་ཞིན་པར་ཁང་།
དེབ་ཚད། 850mmx1168mm1/32
པར་ཤོག
4.75
པར་གཞིའི་སྒྲིག་ཐེངས། 2012ལོའི་ཟླ་8པར་པར་གཞི་དང་པོ་བསྒྲིགས།
པར་ཐེངས། 2012ལོའི་ཟླ་8པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001-2000
རིན་གོང་།
སྒོར་8.50
ISBN 978-7-105-12320-9/R • 416



:
:..
.



༄༅།།བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་
རྒྱ་མཚོར་འཇུག་པའི་གྲུ་གཟིངས།
ལྷ་མོ་སྐྱིད་ཀྱིས་རྩོམ་སྒྲིག་བྱས།
[gt]ljllg]gl%lgiggllllllgjlljgjjjll
མི་རིགས་དཔེ་སྐྲུན་ཁང་།



༣༤༨༽
ཕྱི་ཟི་ལེན༌
责任编辑:旦知草
༄༅།།བོད་ཀྱི་གསོ་རིག་ལོ་རྒྱུས་སྐོར་གྱི་དྲིས་ལན་རྒྱ་མཚོར་འཇུག་པའི་གྲུ་གཟིངས།
ལྷ་མོ་སྐྱིད་ཀྱིས་རྩོམ་སྒྲིག་བྱས།
I sBN 978-7-105-12320-9
=
མི་རིགས་དཔེ་སྐྲུན་ཁང་།
9 7 871 0 51 232 0 9T >
E6}:8.50 Oc
